অনার কিলিং বা পরিবারের সম্মান রক্ষার নামে হত্যা খুব বর্বরোচিত হলেও পাকিস্তানে এটা নতুন কিছু নয় এই তো গত সপ্তাহেই ১৫ বছরের মেয়েকে অ্যাসিড ছুড়ে হত্যার জন্য আটক হলেন তার বামা-মা বাবা-মায়ের জীবনে সন্তানের চেয়ে বড় আর কিছু কি হতে পারে অথচ পারিবারিক সম্মান রক্ষার নামে গত বছর পাকিস্তানের কমপক্ষে এক হাজার নারী বা কন্যা শিশুকে হত্যা করা হয়েছে সম্প্রতি দেশটির মানবাধিকার কমিশন জানিয়েছে এ তথ্য গত সপ্তাহের ঘটনাটাই ধরা যাক পাকিস্তান নিয়ন্ত্রিত কাশ্মিরের মুজাফরাবাদে বাবা-মা র সঙ্গে বাস করতো ১৫ বছরের একটি মেয়ে জনৈক পুরুষের সঙ্গে তার অনৈতিক সম্পর্ক ছিল শুধুমাত্র এ কারণেই নিজের বাবা-মার ছোড়া অ্যাসিডে দগ্ধ হয়ে মারা যায় সে বাবা-মা বলেছে পর পুরুষের সঙ্গে মেয়ের সম্পর্ক তাঁরা মানতে পারছিলেন না নিজের মেয়েকে হত্যার কথা স্থানীয় পুলিশ প্রধান ইমতিয়াজ আলির কাছে স্বীকারও করেছেন তাঁরা তাঁদের একটাই কথা মেয়ে তাদের পরিবারের সম্মানহানি করতে বসেছিল অনার কিলিং সোজা কথায় পরিবার বা বংশের মর্যাদা ক্ষুন্নকারীকে হত্যা এর মাধ্যমে পরিবারের তথাকথিত মর্যাদা ও সম্মান রক্ষা করা যায় এমন বিশ্বাস থেকেই এ ধরণের হত্যাকাণ্ড ঘটে থাকে দেখা যায় বেশির ভাগ ক্ষেত্রেই পারিবারিক সিদ্ধান্তের বাইরে বিয়ে করা বা কারো সঙ্গে দৈহিক সম্পর্ক স্থাপনের অভিযোগে এভাবে প্রিয়জনের হাতে মরতে হয় মেয়েদের অবাক করার মতো বিষয় হলেও এ কথা সত্য যে এসব হত্যাকারীর বেশিভাগই নিহত মেয়েটির স্বামী বড় ভাই না হয় জন্মদাতা পিতা জার্মানির অন্যতম নারীবাদী সংগঠন ত্যার দে ফাম -এর কর্মকর্তা মারিয়া ব্যোমেকের কথায় আমরা লক্ষ্য করেছি পাকিস্তান জর্ডান এবং তুরস্কের মতো ইসলামি দেশগুলোতেই এর ব্যাপকতা বেশি তবে মুসলিম প্রধান নয় এমন দেশ যেমন ব্রাজিল ইকুয়েডর ও ভারতেও এর নজির রয়েছে পাকিস্তানের মানবাধিকার কমিশন জানিয়েছে হালে সে দেশে অনার কিলিং বেড়ে গেছে কল্পনাতীত হারে ২০১০ সালে যেখানে অনার কিলিং -এর নামে প্রায় ৭৯১ জন নারীকে হত্যা করা হয়েছিল সেখানে ২০১১ সালে অবৈধ সম্পর্ক স্থাপনের দায়ে ৫৯৫ জন এবং বিনা অনুমতিতে বিয়ে করার কারণে অন্তত ২১৯ জনকে হত্যা করা হয় পাকিস্তানে মৃত্যুর আগে নিহতদের অনেকে ধর্ষণ এমনকি গণধর্ষণেরও শিকার হন অধিকাংশ ক্ষেত্রে খুন করা হয় তাঁর পুরুষ সঙ্গীটিকেও শুধু দেশের মাটিতেই নয় বিদেশে এমনকি ইউরোপের মতো নিরাপদ জায়গাতেও পাকিস্তানি বংশোদ্ভূত অভিবাসী পরিবারে অহরহ ঘটে চলেছে এমন নির্মম ঘটনা বেলজিয়ামে এ রকমই একটি হত্যাকাণ্ড ঘটিয়েছে পাকিস্তান থেকে আসা একটি পরিবার বেলজিয়ান একটি ছেলের সঙ্গে সম্পর্ক থাকায় ঐ পরিবারের একটি মেয়েকে হত্যা করা হয় ঘটনার পর বেলজিয়ামের আদালত পরিবারের চারজন সদস্যকে কারাদণ্ড দেয় অডিও শুনুন 04 00 অনার কিলিং নিয়ে পরিবেশনাটি শুনুন এখানে সম্মান রক্ষার অজুহাতে নারী হত্যার বিরুদ্ধে ত্যার দে ফাম তাদের আন্দোলন চালাচ্ছে সেই ২০০৪ সাল থেকে তারপরও ২০০৫ সালে ভাইয়ের হাতে প্রাণ হারান হটন সুরুচু অথবা ২০০৯ সালে কুর্দি বংশোদ্ভূত ২০ বছর বয়সি গুলসুমকে হত্যা করে তাঁর বাবা এবং ভাই এ বিষয়ে মারিয়া ব্যোমেকে জানান অধিকাংশ ক্ষেত্রেই অভিবাসী নারীরা নিজেদের অধিকার সম্পর্কে সচেতন নন এ জন্য আমরাও তাঁদের সমস্যাগুলো সময় মতো জানতে পারি না অথচ এটা তাঁদের মনে রাখা প্রয়োজন যে যতক্ষণ তাঁরা জার্মানিতে আছেন ততক্ষণ পর্যন্ত কেউ তাঁদের সঙ্গে এমন আচরণ করতে পারে না ভারতেও নিজের জাতের বাইরে কেউ যদি বিয়ে করেন তাহলে অনেক ক্ষেত্রেই পরিবারের সম্মান ক্ষুন্ন করা হয়েছে এমনটি ধরে নেয়া হয় তখন পরিবারের পুরুষ সদস্যরা এর বিরুদ্ধে ব্যবস্থা নিতে নিষ্ঠুরতম উপায়ও অবলম্বন করেন বলা বাহুল্য আধুনিকতার ছোঁয়া পাকিস্তানি বা ভারতীয় সমাজকে পুরোপুরি বদলে দিতে পারে নি তাই অনার কিলিং -এর মতো পাশবিক ঘটনা ঘটে অবশ্য এসব অবিলম্বে নির্মূল করার আর্জি জানিয়েছেন পাকিস্তানের মানবাধিকার কর্মীরা