ফেব্রুয়ারির হাড়কাঁপানো শীতের মাঝেও জার্মান রাজধানী বার্লিন এখন তারকা ও ভক্তদের ভিড়ে বেশ উত্তপ্ত উৎসবের তৃতীয় দিনে আজ ভক্তদের বিশেষ আকর্ষণ শাহরুখ খানের ডন - দ্য কিং ইজ ব্যাক বৃহস্পতিবার উদ্বোধনের পর থেকে বার্লিনের লাল গালিচা বিছানো চত্বরে সারাক্ষণই একের পর এক নানা দেশের নানা ভাষার তারকাদের উপস্থিতি দেখা যাচ্ছে আর ঠিক প্রিয় তারকাদের সাথে সাথে তাঁদের ঘিরে ভক্তদের উচ্ছ্বাস ও উত্তেজনাও চোখে পড়ার মতো তীব্র শীতের মাঝেই হঠাৎ করে দেখা গেল একটি রেস্তোরাঁর পাশে অনেকগুলো মানুষের জটলা ফিরে তাকাতেই দেখা গেল অনেকের ঘাড়ে ক্যামেরা আবার অনেকের হাতে অটোগ্রাফ নেওয়ার জন্য নোটবুক-পেন ঘটনা কী জানতে দু ধাপ সামনে এগিয়ে দেখা গেল রেস্তোরাঁর ভেতরে বসে একটি টেলিভিশন চ্যানেলকে সাক্ষাৎকার দিচ্ছেন জনপ্রিয় ফরাসি অভিনেত্রী জুলিয়েট বিনোশ আর তাই চতুর্দিকে এতোটা উত্তেজনা ৬২তম বার্লিন আন্তর্জাতিক চলচ্চিত্র উৎসব বার্লিনালে র দ্বিতীয় দিন বিনোশের অভিনীত ছবি এলে প্রদর্শিত হয়েছে মালগোর্সাটা সুমোস্কা পরিচালিত ছবিটিতে প্যারিসের সাংবাদিক অ্যানের চরিত্রে অভিনয় করেছেন বিনোশ আর বার্লিন চলচ্চিত্র উৎসবে শুধু ছবি দেখানোর মধ্য দিয়েই সব শেষ হয় না বরং ছবি দেখানোর সাথে সাথে রয়েছে সেই ছবি নিয়ে নির্মাতা ও কলাকুশলীদের সাথে দর্শক ও শিল্পবোদ্ধাদের মধ্যে আলোচনার পর্ব তাই বার্লিনালেতে হাজির হয়েছেন বিনোশ যাহোক বিনোশ শুধুমাত্র একটি উদাহরণ বিনোশের মতোই একই ঘটনার জন্ম দিচ্ছেন বিশ্বের নানা প্রান্ত থেকে আসা চলচ্চিত্র তারকারা ইতিমধ্যে বার্লিনে হাজির হয়েছেন ডন দ্য কিং ইজ ব্যাক ছবির পরিচালক ফারহান আখতার তবে শুক্রবার পর্যন্ত জার্মানদের বিশেষ পছন্দের বলিউড বাদশাহ শাহরুখ খান বার্লিনে না পৌঁছলেও ডন টু ছবি নিয়ে অনুষ্ঠিত সাংবাদিক সম্মেলনে ছিলেন অভিনেত্রী প্রিয়াঙ্কা চোপড়া এবং প্রযোজক রিতেশ সিদভানি এবারের বার্লিন উৎসবে ভক্তদের প্রিয় নায়ক শাহরুখ আসছেন না বাজারে এমন গুঞ্জন থাকলেও আজ শনিবার তিনি বার্লিনে আসছেন বলেই জানানো হয়েছে সাংবাদিক সম্মেলনে ফলে ভক্তরা আজ শাহরুখকে আবারো কিছুটা কাছে থেকে দেখার আশায় বুক বেঁধে রয়েছেন এদিকে ডয়চে ভেলের সাথে একান্ত সাক্ষাৎকারে প্রিয়াঙ্কা চোপড়াকে জিজ্ঞাসা করা হয়েছিল ডন এক এবং ডন টু এর মধ্যে কোনটিতে অভিনয় করে তিনি বেশি আনন্দ পেয়েছেন এর উত্তরে প্রিয়াঙ্কা বললেন কোন একজন মাকে যদি বলা হয় তার দুই সন্তানের মধ্যে একটিকে বেছে নিতে ঠিক সেই পরিস্থিতির মতোই এটি একটি কঠিন প্রশ্ন তবুও আমি বলবো কাহিনি ও আমার চরিত্রের দিক বিবেচনায় ডন টু তে অভিনয় করতেই আমার বেশি ভালো লেগেছে প্রতিবেদন হোসাইন আব্দুল হাই বার্লিন সম্পাদনা অরুণ শঙ্কর চৌধুরী