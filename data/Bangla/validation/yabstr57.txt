তাজরীন ফ্যাশান পোশাক কারখানায় আগুনে শতাধিক শ্রমিকের মৃত্যুর ঘটনায় দায়ের করা মামলার বিচার শুরু হয়েছে তবে আরো অনেক ঘটনার বিচার হয়নি বা বিচার পর্যন্ত যেতে দেয়া হয়নি এই বিচারেও শেষ পর্যন্ত কী হবে তা নিয়েও আছে প্রশ্ন তাজরীন ফ্যাশানে আগুন লাগে ২০১২ সালের ২৪শে নভেম্বর আর এই আগুনে মোট ১১১ জন পোশাক কর্মী নিহত হন আহত হন ১০৪ জন আহতদের অনেকেই এখন পঙ্গু জীবনযাপন করছেন নিহতদের পরিবার এবং আহতরা এখনো কোনো ক্ষতিপূরণ পাননি আর ঘটনার পর মামলা ও তাজরীনের মালিককে আটক করা হয়নি ব্যাপক অভ্যন্তরীণ এবং আন্তর্জাতিক চাপের পর মালিক দেলোয়ারকে আটক করা হয় তবে তারা পরেও জামিনে ছাড়া পান আর এখন দেলোয়ারসহ ১৩ জনকে বিচারের মুখোমুখি করা হল বৃহস্পতিবার আদালত অভিযোগপত্র গ্রহণের মধ্য দিয়ে বিচার কাজ শুরু করেন তবে অভিযোগপত্রে বাংলাদেশের দণ্ডবিধি আইনে ৩০২ ধারায় সরাসরি নরহত্যার অভিযোগ আনা হয়নি অভিযোগ আনা হয়েছে দণ্ডবিধির ৩০৪ ও ৩০৪ ক ধারায় অনুযায়ী অপরাধজনক নরহত্যা ও অবহেলার কারণে মৃত্যুর অভিযোগ যার সর্বোচ্চ শাস্তি যাবজ্জীবন কারাদণ্ড আমি পেশাগত কারণেই তাজরীন ফ্যাশানে আগুন লাগার পর সেখানে গিয়ে বেশ কয়েকদিন কাজ করেছি আর তখনই বুঝতে পারি ওই কারখানাটি ছিল একটি মৃত্যু ফাঁদ ভবনটি ছিল অবৈধ নিরাপত্তা ছাড়পত্র ছিলনা ছিলনা অগ্নি নির্বাপণ ব্যবস্থা ছিলনা বিকল্প সিঁড়ি এবং ফায়ার অ্যালার্ম এমনকি আগুন লাগলে কী করতে হবে সে প্রশিক্ষণও তাদের দেয়া হয়নি আর নিষিদ্ধ থাকলেও নীচতলায় ইলেকট্রিক লাইনের পাশেই স্থাপন করা হয়েছিল গুদাম আমার তাই প্রশ্ন এমন মৃত্যুকুপে পোশাক শ্রমিকদের ঢোকানোর পর আগুন লেগে তারা নিহত হলে এটা সরাসরি নরহত্যা কেন হবে না এই ঘটনার পর তাজরীন ফ্যাশানের মালিক দেলোয়ার হোসেনের সঙ্গে আমার কথা হয়েছে বিজিএমই ভবনে তখনো তিনি গ্রেপ্তার হননি আর তখন তিনি নিজেও স্বীকার করেন যে তাঁর কারখানায় নিরাপত্তা ব্যবস্থা বলে কিছু ছিলনা তাহলে নিজেই সেখানে তিনি স্বীকার করেছেন মৃত্যুকুপের কথা তারপরও আইন তাঁর প্রতি সদয় কেন বাংলাদেশের পোশাক শ্রমিকদের সংগঠনের নেতারাও এই বিচার নিয়ে সতর্ক প্রতিক্রিয়া জানিয়েছেন তাঁরা বিচার প্রক্রিয়া শুরু হওয়াকে স্বাগত জানালেও রায় কী হয় তা দেখতে চান তাঁরা মনে করেন বিচারের রায়ের ওপর অনেক কিছু নির্ভর করে আর বিচার শুরু হলেও অভিযোগপত্রে দায়ী আরো কয়েকজনকে আসামি করা হয়নি কারখানার নীচতলায় সিঁড়ির পাশে দাহ্য বস্তু ছিল সেগুলো দেখে ব্যবস্থা নেওয়ার দায়িত্ব ছিল সরকারি পরিদর্শকদের কিন্তু সেই পরিদর্শকরা মামলার আসামি হননি আরও অভিযোগ রয়েছে যে মামলার তদন্তে অনেক ত্রুটি আছে অভিযোগপত্রে বলা হয়েছে আগুন লাগার পর শ্রমিকদের বের হতে না দিয়ে তাঁদের মৃত্যুর মুখে ঠেলে দেওয়া হয় তবে এই অভিযোগ প্রমাণের জন্য যথেষ্ট সাক্ষ্য প্রমাণ সংগ্রহ করেনি বা করতে পারেনি তদন্তকারী সংস্থা সিআইডি মামলায় ১৩৭ জন সাক্ষীর কেউই ১৬১ ধারার জবানবন্দিতে আসামিদের নাম বলেননি বা তদন্তকারীরা সাক্ষীদের মুখে আসামিদের নাম নেননি যা এই মামলা প্রমাণে বাধার সৃষ্টি করবে তাজরীন ফ্যাশানের মালিক দোলোয়ার তাঁর স্ত্রী এবং প্রতিষ্ঠানের চেয়ারম্যান মাহমুদা আক্তারসহ ১৩ আসামির আটজন এখন জামিনে আছেন আর বাকি পাঁচজন আছেন পলাতক মালিকের মত প্রভাবশালী ব্যক্তিরা জামিনে থাকলে শেষ পর্যন্ত পোশাক কারখানার গরিব শ্রমিকরা সাক্ষ্য দিতে যেতে পারবেনতো তাজরীনে অগ্নিকাণ্ডের কয়েকমাস পর সাভারে রানাপ্লাজা ধসে এক হাজারেরও বেশি পোশাক শ্রমিকের মৃত্যু হলে বাংলাদেশের তৈরি পোশাক শিল্পের কর্মপরিবেশ নিয়ে আন্তর্জাতিক অঙ্গনে সমালোচনার ঝড় বয়ে যায় যার ধারাবাহিকতায় যুক্তরাষ্ট্র তাদের বাজারে বাংলাদেশি পণ্যের শুল্কমুক্ত সুবিধা জিএসপি বাতিল করে বাংলাদেশে এখন পোশাক কারখানা কমবেশি সাড়ে চার হাজার রপ্তানি আয়ের ৭৫ ভাগ আসে তৈরি পোশাক রপ্তানি করে আর পোশাক রপ্তানিতে বাংলাদেশের অবস্থান বিশ্বে দ্বিতীয় যদি পোশাক শ্রমিকদের কর্মপরিবেশ এবং অন্যান্য শর্ত পূরণ করা হয় তাহলে চীনকে টপকে বাংলাদেশের পোশাক রপ্তানিতে প্রথম হওয়া সময়ের ব্যাপার মাত্র তাজরিনের মালিকের বিচার শুরু হওয়া ইকিবাচক আর তা যদি শেষ পর্যন্ত আইওয়াশ না হয় এবং অন্যান্য ঘটনারও বিচার হয় তাহলে তা হবে বাংলাদেশের পোশাক শিল্পের জন্য বড় সুখবর