ভারত ও বাংলাদেশ এ দুই প্রতিবেশীর মধ্যকার সম্পর্ক ঐতিহাসিক শুধু ভারতভাগ পাকিস্তানের আত্মপ্রকাশ বা একাত্তরের মুক্তিযুদ্ধ নয় বাংলাদেশ-ভারত সম্পর্কের রূপরেখা এঁকেছে নদ-নদী সাহিত্য-সংস্কৃতি আর সাধারণ মানুষের জীবনযুদ্ধ গঙ্গা পদ্মা ব্রহ্মপুত্র যমুনা মেঘনা যে দেশে গিয়ে এক হয়েছে সেই দেশের নাম বাংলাদেশ ভারতবর্ষের দীর্ঘতম সীমান্ত এই দেশটিরই সাথে একদিকে পশ্চিমবঙ্গ অন্যদিকে আসাম মেঘালয় অথবা ত্রিপুরা ভারতকে বাদ দিয়ে বাংলাদেশের যে উপায় নেই দুই বাংলার ভাষা এক সংগীত-সাহিত্যও মিলেমিশে এক হয়েছে কিন্তু তারপরও রয়ে গেছে কাঁটাতারের বেড়া না আমি শুধু ভৌগোলিক বেড়ার কথা বলছি না বাংলাদেশের চারিপাশে এ বেড়া দিয়ে সন্ত্রাসী থুড়ি অভিবাসীদের যাতায়াত বন্ধ করার চেষ্টা হয়েছে মাত্র প্রমাণ করা হয়েছে দেশটার ওপর আস্থা রাখা চলবে না তা ভারত-বাংলাদেশ যদি বন্ধুই হয় তাহলে তাদের মধ্যে কাঁটাতারের বেড়া থাকা যে সত্যিকার অর্থেই অনুচিত তবে এ আর বেশি কি আমি আসলে বলছি মানসিক কাঁটাতারের কথা ভারত একটি উপমহাদেশ তাই তার চেহারাটা বড়সড় কিন্তু তাই বলে আজন্ম আধিপত্য অনেক ভারতীয়কেই বলতে শুনেছি বাংলাদেশ সৃষ্টিতে একটা বড় হাত ছিল ভারতের বেশ তো ছিল মানছি কিন্তু তাই বলে শুধু ভারতের সহায়তার কারণেই বাংলাদেশের জন্ম এ কথা তো মেনে নেয়া যায় না কিছুতেই অগ্রাহ্য করা যায় না মুক্তিযুদ্ধের দীর্ঘ ন মাস অগুনতি মানুষের রক্তকে না আমার কথা এমনি এমনি মানতে হবে না আমি বরং একটা উদাহরণ দেই বাংলাদেশে অবাধে ভারতীয় চ্যানেলগুলো দেখানো হয় অথচ ভারতে বাংলাদেশি কোনো চ্যানেল দেখা যায় না ভারতীয় সংবাদপত্রগুলোয় বাংলাদেশের অস্তিত্বও তথৈবচ তাই দেশটির উন্নয়ন নাটক গান অথবা সমাজ সম্পর্কে জানার কোনোরকম সম্ভাবনাই নেই ভারতবাসীর এই কাঁটাতারের বেড়া কি আরো মর্মান্তিক নয় অথবা ধরুন দ্বিপাক্ষিক বিনিয়োগ না না দ্বিপাক্ষিক বলাটা যে ভুল হলো কারণ মূল বিনিয়োগটা তো করছে ভারত বাংলাদেশ ভারতে আর বিনিয়োগ করলো কই তাই স্বাভাবিকভাবেই বেড়ে চলেছে ভারসাম্যহীনতা তার ওপর টিপাইমুখ বাঁধ তিস্তা চুক্তি নিয়ে চলছে প্রহসন দক্ষিণ বেরুবাড়ীর বিনিময়ে তিনবিঘা করিডরের অধিকার সীমান্ত হত্যা বন্ধে রাবার বুলেটের প্রতিশ্রুতি ভারতীয় কর্তৃপক্ষ এ সবের কিছুই এখনও রক্ষা করেনি তাই এবার মানে ভারতের নতুন প্রধানমন্ত্রী নরেন্দ্র মোদীর আমলে সব কিছু ঠিক হয়ে যাবে বুকে হাত রেখে এ কথা অন্তত আমি বলতে পারছি না ট্রানজিট এবং সীমান্তে নিরাপত্তা সংক্রান্ত ইস্যুগুলি মেনে নিলেই যে ভারতের বাজারে বাংলাদেশের পণ্যের ওপর আরোপিত শুল্ক সংক্রান্ত বাধা দূর হবে অথবা অভিন্ন নদী থেকে বাংলাদেশ ন্যায্য পানির অংশ পাবে এমন প্রতিশ্রুতি দেবে কে মোদী অবশ্য দিল্লির মসনদে বসার মুহূর্ত থেকেই বাংলাদেশকে পাশে রাখতে চেয়েছেন তাঁর শপথগ্রহণ অনুষ্ঠানে উপস্থিত ছিলেন বাংলাদেশ সংসদের স্পিকার শিরিন শারমিন চৌধুরী এরপর একে একে বাংলাদেশে গেছেন ভারতের পররাষ্ট্রমন্ত্রী সুষমা স্বরাজ এবং পশ্চিমবঙ্গের মুখ্যমন্ত্রী মমতা বন্দ্যোপাধ্যায় যিনি কিনা তিস্তা নদীর জলবণ্টন চুক্তিকে পণবন্দি করে রেখেছিলেন অন্যদিকে ভারত থেকে ঘুরে গেছেন বাংলাদেশের রাষ্ট্রপতি আব্দুল হামিদ প্রত্যেকটি সফরেই মূলত দু টি বিষয় প্রাধান্য পেয়েছে তিস্তা চুক্তি যা ভারতের সাবেক প্রধানমন্ত্রী মনমোহন সিং সই করেও কার্যকর করতে পারেননি আর দ্বিতীয়টি হলো স্থলসীমা চুক্তি বা ভারত-বাংলাদেশ ছিটমহল হস্তান্তর মোদীর কথায় চুক্তি দু টি কার্যকর করতে তাঁর সরকার অত্যন্ত ইতিবাচক ভালো আর তো মাত্র কয়েকটা দিন তারপর নিজেই বাংলাদেশে যাবেন মোদী এ জন্য মমতার সঙ্গে ইতিমধ্যে বৈঠকও করেছেন তিনি দীর্ঘদিনের ঋণের বোঝা থেকে মুক্তি পেতে এবার হয়ত মমতা মেনে নেবেন কেন্দ্রের ইচ্ছেটুকু কিন্তু এ সব হলেই কি মনের কাঁটাতারের বেড়াটা উধাও হয়ে যাবে থাকবে না কোনো আশঙ্কা আমার কিন্তু মনে আছে কলকাতা বন্দর বাঁচানোর অজুহাতে ফারাক্কা বাঁধ করার পরও সে বন্দরকে বাঁচানো যায়নি অথচ এর ফলে বাংলাদেশের বহু নদ-নদী এক হয় মরে গেছে অথবা মৃতপ্রায় এমনকি তিস্তা নদীর উজানে ব্যারাজ করা হয়েছে বাংলাদেশের সঙ্গে আলাপ-আলোচনা না করেই আর এখন ভারত চাইছে চট্টগ্রাম ও মংলা সমুদ্রবন্দরে প্রবেশাধিকার চট্টগ্রাম বন্দরের ধারণক্ষমতার ওপর যথেষ্ট চাপ সত্ত্বেও সেটা যদি করা হয় তাতে তো ভারতেরই লাভ বাংলাদেশের কথা কি আদৌ তার বন্ধুটি ভাবছে বাংলাদেশের পণ্য যে এখনও ভারতে প্রবেশ করতে পারছে না মান নিয়ন্ত্রণের নামে কড়াকড়ির জন্য দেশটির শুকনো ও হিমায়িত খাদ্য ওষুধ চামড়ার জিনিস এবং তৈরি পোশাক বৈষম্যের শিকার হচ্ছে তাহলে এ বন্ধুতা কি শুধুই একটা অলীক স্বপ্ন নয় যে দেশ তার ক্ষমতা আর আধিপত্যকে ঢাল হিসেবে ব্যবহার করে বারে বারে নিরাশ করে একটা গরিব দেশের জনগণকে তাদের সঙ্গে বন্ধুত্বকে একটা আপোশ ছাড়া আর কী বলবো