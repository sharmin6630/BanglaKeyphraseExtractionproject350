এ হলো ফুটবলের মহাকাব্য এখানে জয়পরাজয় নেই আছে শৌর্য-বীর্য-ট্র্যাজেডি এই মহাকাব্যে নেইমার গোল না করেও হিরো আর বিপক্ষের গোলরক্ষক ওচোয়া সেই নেইমারকে গোল না করতে দিয়ে হিরো মঙ্গলবার ব্রাজিলের ফর্তালেজায় খেলাটা ছিল সমানে-সমানে এবং ফুটবল শৈলীর বিচারে সর্বোচ্চ পর্যায়ের গোলশূন্য ড্র অথচ খেলার শেষে দু পক্ষের কোচই সুখী এক পক্ষ উচ্ছ্বসিত বাকি বিশ্বের কথা তো না বললেই চলে ব্রাজিলের কোচ লুইস ফেলিপে স্কোলারি বলেছেন আমার মতে আমার নিজের মতে সমালোচকদের মতে নয় ব্রাজিল দল ক্রোয়েশিয়ার বিরুদ্ধে যা খেলেছিল এবার তার চেয়ে বেশি ভালো খেলেছে....বাড়তি টেন পার্সেন্ট মেক্সিকো মোটামুটি আমরা যেমন খেলি তেমনই খেলেছে ওদের বল পজেশন ছিল প্রায় আমাদের মতো গোলে ঠিক ততগুলোই শট নিয়েছে লক্ষ্য করেছেন স্কোলারি তবুও তিনি খুশি কেননা ব্রাজিল দলের বিকাশ ঘটছে তার প্রমাণ ডিফেন্সে ক্যাপ্টেন টিয়াগো সিলভার কম্যান্ডিং পারফরম্যান্স সেই সিলভাই আবার প্রতিপক্ষ দল সম্পর্কে বলেছেন মেক্সিকোর প্লেয়াররা খুব ভালো মুভ করে মিডফিল্ডে ওদের কোয়ালিটির অভাব নেই তবে কাস্তেলাঁও স্টেডিয়ামে এ দিন আসল হিরো ছিলেন মেক্সিকোর গোলরক্ষক গিলিয়ের্মো ওচোয়া ২৮ বছর বয়সের এক অখ্যাত গোলকিপার যার বর্তমানে কোনো ক্লাবের সঙ্গে চুক্তি পর্যন্ত নেই কেননা ফরাসি ক্লাব এসি আজাক্সিও-র সঙ্গে তাঁর চুক্তির মেয়াদ শেষ হয়েছে সেই নো নেম গোলকিপারটি ডানদিকে একটি অসাধারণ ডাইভ করে আটকালেন নেইমারের হেড করা শট পরে নেইমারের একটি কাছ থেকে করা শট গোলের মাঝামাঝি ঠিক যেখানে দাঁড়িয়ে ছিলেন সেখান থেকেই আটকে দিলেন ওচোয়া তারও পরে হাঁটু গেড়ে দু হাত উপরে তুলে আটকালেন টিয়াগো সিলভার একটি অতি কাছ থেকে করা হেড ও হ্যাঁ একেবারে গোড়ার দিকে পাওলিনিয়োর একটি প্রচেষ্টাও ব্যর্থ করেন মেক্সিকোর এই যিশু খেলা শেষ হবার আগেই উইকিপিডিয়ায় ওচোয়ার পাতায় ঢুকে তাঁর গুণমুগ্ধরা তাঁকে মেক্সিকোর যিশু আখ্যা দিয়ে বসে আছেন আরো একটি বড় প্রশংসা এসেছে মার্কিন বাস্কেটবল গ্রেট কোবে ব্রায়ান্ট-এর টুইট থেকে ওচোয়া অবিশ্বাস্য ওচোয়াও স্বীকার করেছেন এটা ছিল তাঁর ক্যারিয়ারের সেরা ম্যাচ ব্রাজিলের বিরুদ্ধে বিশ্বকাপে খেলা তা-ও আবার ব্রাজিলেই এবং সে ম্যাচে একটাও গোল না খাওয়া এর চাইতে বড় আনন্দ আর কি হতে পারে তবে ওচোয়ার আগেও মেক্সিকোকে বাঁচানোর জন্য আরেক যিশু ফুটবলের মাঠে অবতীর্ণ হয়েছিলেন তাঁর নাম মিগেল হেরেরা মোটাসোটা শক্তপোক্ত ৪৬ বছর বয়সের হেরেরা কাস্তেলাঁও-তে এসেছিলেন স্যুট-টাই পরে ঐ গরমেও কোচিং জোনে দাঁড়িয়ে তাবৎ চেঁচামেচি হাত নাড়ানাড়ি করে গেছেন তাঁর বক্তব্য একটিই দলকে পরিকল্পনা অনুযায়ী খেলতে হবে পরিকল্পনাটা এইরকম ব্রাজিলিয়ানদের জায়গা দিও না ডিফেন্সিভ লাইন-আপে কোনোরকম রদবদল কোরো না শেষদিকে স্ট্রাইকারদের মাঠে নামাও ডান থেকে বাঁদিক জুড়ে পাল্টা আক্রমণ চালাও যতবার আমরা এই প্ল্যান থেকে সরে এসেছি ততবারই ব্রাজিলের জন্য সুযোগ সৃষ্টি হয়েছে আমরা যখন সে ভুল করিনি তখন ব্রাজিলও কিছু করতে পারেনি বলেছেন হেরেরা সহজ ফুটবল দর্শন কিন্তু সেই দর্শনের কল্যাণেই মেক্সিকো এবারের বিশ্বকাপ থেকে বাদ পড়তে পড়তে শেষ মুহূর্তে প্লে-অফে নিউজিল্যান্ডকে হারিয়ে ব্রাজিলে আসতে পেরেছে এসি ডিজি এএফপি এপি রয়টার্স