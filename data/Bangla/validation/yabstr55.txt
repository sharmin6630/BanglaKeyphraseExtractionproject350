দেশে মানবাধিকার পরিস্থিতির উত্তরণে সরকারের কোন ভ্রূক্ষেপ নেই রাজনৈতিক প্রতিপক্ষকে দমন-পীড়নে সরকার অনেক বেশি ব্যস্ত কে ক্ষমতায় থাকবে আর কে ক্ষমতায় যাবে তা নিয়ে রাজনীতিবিদরা সময় পার করছেন মানবাধিকারের দিকে কারো কোনো নজর নেই একের পর এক মানুষ নিখোঁজ হচ্ছে গুম হচ্ছে তাদের উদ্ধারে কোন চেষ্টাই করছে না আইন শৃঙ্খলা বাহিনী একটা সভ্য রাষ্ট্রে এভাবে চলতে পারে না নিখোঁজ ব্যক্তিকে খুঁজে বের করার দায়িত্ব সরকারের-রাষ্ট্রের অবস্থাদৃষ্টে মনে হচ্ছে মানবাধিকারের ব্যাপারে সরকার চরম উদাসীন ডয়চে ভেলের সঙ্গে আলাপকালে মানবাধিকার পরিস্থিতি নিয়ে এমন মন্তব্য করেছেন বাংলাদেশ হিউম্যান রাইটস ফাউন্ডেশনের প্রধান নির্বাহী অ্যাডভোকেট এলিনা খান এলিনা খান বলেন বিএনপির সাংগঠনিক সম্পাদক ইলিয়াস আলী নিখোঁজ হয়েছেন এক বছর বুধবার তার নিখোঁজ হওয়ার এক বছর পূর্ণ হল কিন্তু সরকারের পক্ষ থেকে তাঁকে উদ্ধারের ব্যাপারে আন্তরিক কোন পদক্ষেপ এখনও চোখে পড়েনি আইন শৃঙ্খলা বাহিনী দায়সারা ভাবে কিছু লোক দেখানো অভিযান চালিয়েই তাদের দায়িত্ব শেষ করেছে এর আগেও রাজনীতিবিদ থেকে শুরু করে সাধারণ মানুষও নিখোঁজ হয়েছেন কিন্তু একজনকেও সরকার খুঁজে বের করে পরিবারের হাতে তুলে দিতে পারেনি এমনকি নিখোঁজ কোন ব্যক্তির লাশও উদ্ধার করতে পারেনি আইন শৃঙ্খলা বাহিনী নদী-খাল-বিলে যে দু একটি মানুষের কঙ্কাল মিলেছে তাও সনাক্ত হয়নি আসলে সভ্য সমাজে খালবিলে মানুষের কঙ্কাল মিলবে তা মেনে নেয়া যায় না বিএনপির সাংগঠনিক সম্পাদক এম ইলিয়াস আলী নিখোঁজ হন ২০১২ সালের ১৭ এপ্রিল তাঁর ড্রাইভার আনসার আলীও সেই থেকে নিখোঁজ বুধবার তাদের নিখোঁজ হওয়ার এক বছর পূর্ণ হল ইলিয়াস আলীর স্ত্রী ও অবুঝ সন্তানদের অবিশ্রান্ত খোঁজাখুঁজির পরও মেলেনি তার সন্ধান স্বজনদের ধারণা এখনও ইলিয়াস আলী জীবিত আছেন সরকারের কোনো সংস্থা তাকে লুকিয়ে রেখেছে যে কোন মূল্যে সরকারের কাছে স্বামীকে ফেরত চান তাহমিনা রুশদীর লুনা জীবিত না হলেও অন্তত স্বামীর লাশটি চান তিনি ঢাকা মহানগর গোয়েন্দা পুলিশের জয়েন্ট কমিশনার মনিরুল ইসলাম বলেন পুলিশ ইলিয়াস আলীকে উদ্ধারের জন্য সব রকম প্রচেষ্টাই চালিয়ে যাচ্ছে তবে এখন পর্যন্ত তার অবস্থান শনাক্ত করা সম্ভব হয়নি তিনি বলেন আইন শৃঙ্খলা বাহিনী তাকে ধরে নেয়নি বরং রাজনৈতিক ও পারিবারিক কোন কারণে প্রতিপক্ষের লোকজন তাকে গুম করেছে কিনা তা খতিয়ে দেখা হচ্ছে ইলিয়াস আলীকে উদ্ধারে আইন শৃঙ্খলা বাহিনীর আন্তরিকতার কোনো অভাব নেই বলে দাবি করেন এই পুলিশ কর্মকর্তা মানবাধিকার পরিস্থিতির দিকে আইন শৃঙ্খলা বাহিনীর নজর নেই এমন কথাও মানতে রাজি নন গোয়েন্দা পুলিশের এই কর্তা সর্বশেষ রাজধানীর মাজার রোড থেকে গত ৪ এপ্রিল ডিবি পুলিশ পরিচয়ে মফিজুল ইসলাম রাশেদ নামে একজন ছাত্রদল নেতাকে অপহরণ করা হয়েছে তিনি দারুস সালাম থানা ছাত্রদলের সিনিয়র সহ-সভাপতি গত ১৩ দিন ধরে তার খোঁজ পাওয়া যাচ্ছে না এ ঘটনায় নিখোঁজ রাশেদের স্বজনরা দারুস সালাম থানায় জিডি করেছেন স্বজনরা জানান থানা ও ডিবি পুলিশের কার্যালয়ে একাধিকবার যোগাযোগ করলেও গ্রেফতারের কথা স্বীকার করেনি তারা রাশেদ মিরপুর মাজার রোডে দ্বিতীয় কলোনির ৬৩ বি এ নম্বর বাসার মরহুম শহিদুল ইসলামের ছেলে রাশেদের স্ত্রী রুমা বেগম ডয়চে ভেলেকে বলেন গত ৪ এপ্রিল রাত ৯টার দিকে মিরপুর মাজার রোডের দ্বিতীয় কলোনির ডায়মন্ড গার্মেন্টের সামনের রাস্তা থেকে ডিবি পুলিশ পরিচয়ে ৫ ৬ জন রাশেদকে একটি কালো রঙের নোয়া গাড়িতে তুলে নিয়ে যায় ওই ব্যক্তিদের পরনে ডিবি পুলিশ লেখা জ্যাকেট ছিল রাশেদের বড় ভাই জাফর আহমেদ বলেন গত ১৩ দিন ধরে দারুস সালাম থানাসহ বিভিন্ন স্থানে খোঁজাখুঁজি করে তার কোন খবর মেলেনি