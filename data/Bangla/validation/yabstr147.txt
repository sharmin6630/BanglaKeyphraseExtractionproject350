উপায় থাকলে নরেন্দ্র মোদীকে বলতাম ভারতে কয়েক কোটি আধুনিক টয়লেট তৈরির উদ্যোগ নিন আর সালমান খানকে বলতাম ঝাড়ু নিয়ে রাস্তায় নামার আগে আসল ময়লা-আবর্জনার দিকে নজর দিন বলার সাধ্য নেই তাই তাঁদের প্রশংসা করছি মাননীয় নরেন্দ্র মোদী যে দেশে মোবাইল ফোনের চেয়ে টয়লেট অনেক কম সে দেশকে স্বচ্ছ করতে আপনি ঝাড়ু হাতে রাস্তায় নেমেছেন যে দেশের অনেক মানুষ টয়লেট অর্থাৎ শৌচাগার ও স্বাস্থ্য সচেতনতার অভাব আর দারিদ্র্যের কারণে বনে-বাদাড়েও শৌচকর্ম সারছে সে দেশের ঘরে ঘরে শৌচাগারের ব্যবস্থা করার আগে রাস্তা সাফ করছেন ভালোই তো নরেন্দ্র মোদী আপনার দল বিজেপি ধর্মনিরপেক্ষতার দেশ ভারতে হিন্দু ধর্মাবলম্বীদের প্রতি বেশি পক্ষপাত দেখানোর অভীপ্সা ব্যক্ত করেই ক্ষমতায় এসেছে সেই সুবাদে আপনি হয়েছেন বিশ্বের সর্ববৃহৎ গণতান্ত্রিক দেশটির প্রধানমন্ত্রী গণতান্ত্রিক দেশের নাগরিক হিসেবে শৌচাগারের চেয়ে ঝাড়ুকে অগ্রাধিকার দেয়া আপনার গণতান্ত্রিক অধিকার শুধু ভারতবাসী নয় বিশ্ববাসীরই সৌভাগ্য যে ভারতে রাজতন্ত্র নেই হবুচন্দ্র নামে কোনো রাজাও নেই থাকলে তিনিও যে ধূলিময় দেশকে পরিষ্কার করতে সবাইকে ঝাড়ু হাতে রাস্তায় নামতে বলেছিলেন সেই আইডিয়া চুরির অভিযোগে হয়ত আপনার বিরুদ্ধে মামলা ঠুকতেন মামলা হয়নি বরং সালমান খান আপনার পাশে দাঁড়িয়েছেন স্বাধীনতার ৬৭ বছর পরও ভারত থেকে দারিদ্র্য হঠাতে না পারার হতাশা ভুলতে আরো অনেকেই হয়ত আপনার এই স্বচ্ছ ভারত উদ্যোগে যোগ দেবেন ধূলি-ঝড় উঠবেনা আশা করি সে আশঙ্কা থাকলে এতদিনে পরিবেশবাদীরা নিশ্চয়ই প্রতিবাদের ঝড় তুলতেন তেমন ঝড় তো ওঠেইনি উলটে বলিউড তারকা সালমান খান ঝাড়ু হাতে সদলবলে নেমে পড়েছেন মুম্বইয়ের রাস্তায় এ কারণে একটা সত্য এতদিনে দিনের আলোর মতো স্বচ্ছ হয়ে গেল সালমান খান নায়ক হলে আপনি মহানায়ক সালমান মানে সল্লু আর আপনার মধ্যে বড় একটা মিল আছে দুজনের অতীতেই এমন কিছু আছে যেসব নায়কোচিত তো নয়ই বরং খলনায়কোচিত মাত্র একটা করে বলি সালমান এখনো বিলুপ্ত প্রায় প্রজাতির এক প্রাণী-হত্যা মামলার আসামী বেপরোয়া গাড়ি চালিয়ে মানুষ হত্যার অভিযোগও আছে তাঁর বিরুদ্ধে আপনি সরাসরি হত্যা করেননি তবে যখন মুখ্যমন্ত্রী ছিলেন তখন সাম্প্রদায়িক দাঙ্গা বন্ধ করায় উদ্যোগী না হয়ে মানুষ হত্যায় ভূমিকা রাখার অভিযোগ উঠেছিল এখনো সে মামলার আসামী আপনি সালমানের অভিনয় এবং আপনার রাজনীতি দুটোর একটাও আমার পছন্দের তালিকায় নেই অভিনয় তেমন বুঝিনা রাজনীতি করিনা তবু কেন যেন মনে হচ্ছে ভারতকে পরিষ্কার করার কথা বলে আপনি হিন্দুত্ববাদের ঝাণ্ডা আরো উঁচুতে ওড়ানোর পাঁয়তারা করছেন অন্যদিকে সালমান ঝাড়ু হাতে রাস্তারও নায়ক হয়ে প্রচারের আলো নিজের দিকে টানছেন প্রচারলিপ্সু অভিনেতা-অভিনেত্রী মডেল নৃত্যশিল্পী ভারতে অনেক এসেছে প্রতিমা বেদী নগ্ন হয়ে মুম্বইয়ের জুহু বিচে দৌড়িয়েছিলেন চল্লিশ বছর আগে সালমান তো কাপড়-চোপড় পরে নেমেছেন মোদীর এই সাফাই অভিযানে ভারত থেকে কি সত্যিই ধূলো দূর হবে নাকি ঝাড়ু হাতে রাস্তায় নেমে সালমান খান শুধু নরেন্দ্র মোদীর হিন্দুত্ববাদী ঝাণ্ডা -টাই ওপরে তুলে যাবেন