বড়দিন আসতে বেশি দেরি নেই জার্মানিতে তাই ইতিমধ্যেই বসে গেছে বড়দিনের বাজার বা ক্রিসমাস মার্কেট আর এ ব্যস্ততার মধ্যেই একটা জার্মান কোম্পানি বড়দিন নিয়ে একটি বিজ্ঞাপন তৈরি করে সোশ্যাল মিডিয়ার জগতে একেবারে ঝড় তুলেছে ভিডিওটি শুরু হতেই চোখে পড়ে এক বৃদ্ধকে বড়দিন উপলক্ষ্যে ছেলে-মেয়ে নাতি-নাতনিরা বাড়ি আসছে তাই তাদের পছন্দের নানা রকম খাবার-দাবারের জোগাড় করে পোষা কুকুরটিকে নিয়ে বাড়ি ফিরছেন উনি তারপর রান্নাঘরে গিয়ে সবজি কাটতেই কাটতেই শুনলেন খবরটা টেলিফোনে একটার পর একটা মেসেজ ছেলে-মেয়ে নাতি-নাতনির কণ্ঠ কিন্তু এবারও যে ওরা জানিয়ে দিলো যে কেউ-ই আসতে পারবে না এবারও দেখা হবে না... তাহলে কি আবারও বড়দিনটা সেই একাই কাটাতে হবে বৃদ্ধকে অপেক্ষায় থাকতে হবে আরো একটা বছর না বৃদ্ধ হাল ছাড়ার পাত্র নন তাই তো শেষ পর্যন্ত নিজের মৃত্যুর খবরটা খামে করে পাঠিয়ে দিলেন সকলকে ঠিক যেমনটা ভেবেছিলেন তেমনটাই হলো বাবা-দাদুর মৃত্যুসংবাদে পরিবারের সকলে যখন বাড়িতে হাজির হলো দেখলো টেবিল জুড়ে মহাভোজ অপেক্ষা করছে তাদের জন্য আর চোখে এক পরম প্রাপ্তির হাসি নিয়ে সন্তান নাতি-নাতনিকে বুকে তুলে নিলেন বৃদ্ধ সত্যি ভিডিওটি দেখে চোখের জল ধরে রাখা দায় এই ভিডিও-বিজ্ঞাপনটি তৈরি করেছে এডেকা জার্মানির একটি নামকরা সুপারমার্কেট চেন সামাজিক যোগাযোগের মাধ্যমে হ্যাশট্যাগ হাইমকমেন বা হোমকামিং দিয়ে যেন ঝড় তুলেছে ভিডিওটি আসলে বড়দিনে নিজের পরিবার আত্মীয়স্বজনদের সঙ্গে কাটাতে পারাটাই যে সবচেয়ে বড় উপহার তার সঙ্গে মহাভোজের টেবিলে হাঁসের রোস্ট আর রকমারি মজাদার ব্যাঞ্জন থাকলে জমে যায় বড়দিন আর তার উপকরণগুলো যদি এডেকা থেকে হয় তাহলে তো কথায় নেই হ্যাঁ সেটাই তো বলছে কোম্পানিটি ভিডিওটি দেখে কি আপনার চোখেও জল এসে গেল বন্ধুরা জানান নীচের মন্তব্যের ঘরে