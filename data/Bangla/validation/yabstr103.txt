শুরু হতে যাচ্ছে আরও একটি নতুন বছর বিদায়ী বছরকে পেছনে ফেলে নতুন বছরকে আনন্দ উল্লাসের মধ্য দিয়ে বরণ করে নিচ্ছে দেশ বিদেশের হাজারো মানুষ যার শুরুটা এবার হলো সামোয়া দ্বীপ থেকে সামোয়ার কথা বলছি কারণ এই দেশটি নববর্ষ পালন করতো সবার শেষে কিন্তু এবার তারা সকলের আগেই নববর্ষকে স্বাগত জানালো এর কারণ হচ্ছে এতদিন ধরে তারা ছিল ইন্টারন্যাশনাল ডেট লাইনের অ্যামেরিকান সাইডে গতকাল শুক্রবার থেকে তারা সিদ্ধান্ত নিয়েছে এশিয়ান সাইড বেছে নেওয়ার উল্লেখ্য এই ডেট লাইনটি নিউজিল্যান্ডের কাছে এসে এঁকেবেঁকে গিয়েছে ফলে প্রতিবেশি দেশ নিউজিল্যান্ডের চেয়ে পুরো একটি দিন পিছিয়ে থাকতো ছোট্ট সামোয়া দ্বীপ তাই নতুন সিদ্ধান্ত অনুযায়ী এবার তারা নিউজিল্যান্ডের সাইডে চলে এসেছে আর ২০১২ কে সবার আগে স্বাগত জানিয়েছে একইভাবে আনন্দ উল্লাসের মধ্য দিয়ে নতুন বছরকে ইতিমধ্যে স্বাগত জানিয়েছে নিউজিল্যান্ড অস্ট্রেলিয়া হংকং জাপানসহ পূর্বের অনেক দেশ তবে খারাপ আবহাওয়ার কারণে নিউজিল্যান্ডের রাজধানী ওয়েলিংটনে কোন আতশবাজি ফুটেনি অন্যদিকে সিডনিতে বরাবরের মত এবারও ছিল হাজার হাজার মানুষ বর্ণিল আতশবাজির মধ্য দিয়ে তারা হ্যাপি নিউ ইয়ার পালন করেছে হংকং এর আতশবাজির প্রদর্শনী দেখতে ভিক্টোরিয়া হারবারে জড়ো হয়েছিল চার লক্ষ মানুষ মোট দশ লাখ ডলার খরচ হয়েছে চার মিনিটের এই বাজি পোড়ানো দেখাতে এদিকে নতুন বছরকে স্বাগত জানিয়ে বিবৃতি দিয়েছেন জাতিসংঘের মহাসচিব বান কি মুন সহ বিশ্বের সব নেতা বান কি মুন ১লা জানুয়ারি থেকে তাঁর দ্বিতীয় মেয়াদ শুরু করেছেন রুশ প্রধানমন্ত্রী ভ্লাদিমির পুটিন তাঁর সমর্থক এবং বিরোধী সকলের প্রতি শুভেচ্ছা জানিয়েছেন এদিকে জার্মান চ্যান্সেলর আঙ্গেলা ম্যার্কেল তাঁর বক্তৃতায় ইউরো সংকট নিয়ে আশার কথা শুনিয়েছেন তিনি জোর দিয়েছেন ইউরোপের দেশগুলোর একতার ওপর উল্লেখ্য ঠিক দশ বছর আগে ইউরোপে চালু হয়েছিলো ইউরো মুদ্রা তবে বিদায়ী বছরে ইউরো জোনের ভবিষ্যত নিয়ে শঙ্কার তৈরি হয়েছে ম্যার্কেল প্রতিশ্রুতি দিয়েছেন এই মুদ্রা রক্ষার জন্য প্রয়োজনীয় সব কিছুই তিনি করতে রাজি দেশের মানুষের উদ্দেশ্যে দেওয়া বিবৃতিতে ম্যার্কেল নব্য নাৎসিদের হাত থেকে জার্মান সমাজকে মুক্ত রাখার প্রত্যয় ব্যক্ত করেছেন এছাড়াও পরিবেশ রক্ষায় সবুজ জ্বালানি ব্যবহারের ওপর জোর দিয়েছেন জার্মান চ্যান্সেলর প্রতিবেদন রিয়াজুল ইসলাম সম্পাদনা হোসাইন আব্দুল হাই