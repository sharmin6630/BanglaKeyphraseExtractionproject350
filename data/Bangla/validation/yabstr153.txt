ভালোবাসার বিয়ে নয় সম্বন্ধ করে বিয়ে আধুনিক ভারতবর্ষে আজও যেভাবে অধিকাংশ বিয়ে হয় আর কি বিয়ের পর বাসর ঘরে লজ্জায় রাঙা হয়ে অপেক্ষা করছে কনেবউ স্বপ্ন দেখছে কীভাবে শুরু হবে দু জনের বন্ধুত্ব নতুন পথচলা কিন্তু... স্বামী ঘরে ঢোকার পর মুহূর্তেই পালটে যায় তার জীবন ভেঙে গুঁড়িয়ে যায় সমস্ত স্বপ্ন আশা-আকাঙ্ক্ষা অবাক হচ্ছেন ভাবছেন কী এমন ঘটলো বাসর ঘরে না তেমন কিছু নয় খুব সাধারণ ব্যাপার স্বামী এসে দু-একটা মিষ্টি কথা বলা তো দূরের কথা একরকম ঝাঁপিয়ে পড়েছিল মেয়েটির শরীরে যন্ত্রণায় চিৎকারও করতে পারেনি সে মুখে গুঁজে দেয়া হয়েছিল চাদর... বাহ্ রে নিজের বউ বলে কথা তার ওপর জোর-জবরদস্তি করার একচ্ছত্র অধিকার রয়েছে না স্বামীর আর বিয়ে তো শুধু নারী-পুরুষের মধ্যকার সামাজিক ও ধর্মীয় চুক্তি নয় এ তো স্বামীর ইচ্ছে মতো স্ত্রীকে ভোগ করার একটি বৈধ লাইসেন্স তাই না আপনার উত্তর যাই হোক ভারত তো বটেই দক্ষিণ এশিয়ার বহু দেশে এটাই সত্য আসলে স্বামী যদি স্ত্রীকে শারীরিক নিযার্তন করে আর ভুক্তভোগী স্ত্রী আইনের আশ্রয় নেয় তাহলে ধীরে হলেও ব্যাপারটা আমরা মেনে নিতে শুরু করেছি কিন্তু স্বামী স্ত্রীকে ধর্ষণ করছে এটা মেনে নিতে আজও কোথাও যেন বাধে ম্যারিটাল রেপ বা দাম্পত্য ধর্ষণ এখনও যে অপরিচিত না হলেও অনুচ্চারিত একটি শব্দ এর পেছনে অবশ্য রয়েছে আমাদের সমাজ ব্যবস্থা সামাজিক অবকাঠামো যেখানে স্ত্রীকে আজও বেশিরভাগ ক্ষেত্রেই দেখা হয় স্বামীর সম্পত্তি হিসেবে ভারতীয় দণ্ডবিধির ৩৭৫ ধারায় ধর্ষণের যে সংজ্ঞা রয়েছে তাতে স্বামীকে ধর্ষকের ভূমিকা থেকে মুক্তি দেওয়া হয়েছে সযত্নে স্ত্রীর বয়স যদি ১৫ বছরের নীচে না হয় অর্থাৎ স্ত্রীর অনুমতি ছাড়া তার সঙ্গে শারীরিক সম্পর্ক রাখা কোনো অপরাধ নয় তাই স্বামীর হাতে প্রতিনিয়ত যৌন নিপীড়নের শিকার হলেও তাকে ধর্ষণ বলা যাবে না ভারতের ইন্টারন্যাশনাল সেন্টার ফর রিসার্চ অন উইমেন আইসিআরডাব্লিউ বা আন্তর্জাতিক নারী গবেষণা কেন্দ্রের সাম্প্রতিক সমীক্ষা অনুযায়ী স্ত্রীকে ধর্ষণের কথা স্বীকার করেছে প্রতি পাঁচজনের একজন ভারতীয় পুরুষ তাও আবার লজ্জিত হয়ে নয় বেশ গর্ব করেই জাতিসংঘের রিপোর্ট অনুযায়ী ২০১১ সালের এপ্রিল মাস পর্যন্ত বিশ্বের মাত্র ৫২টি দেশ ম্যারিটাল রেপ -কে আইনের অন্তর্ভুক্ত করেছে এবং শাস্তির বিধান রেখেছে ইংল্যান্ডে অবশ্য ১৯৯২ সালেই স্ত্রীকে ধর্ষণের অপরাধ থেকে স্বামীকে অব্যাহতি দেয়ার আইনটিকে অবলুপ্ত করে হাউস অফ লর্ডস এরপর ১৯৯৩ সালের জুলাই মাস থেকে যুক্তরাষ্ট্র সব রাজ্যে দাম্পত্য ধর্ষণকে বে-আইনি ঘোষণা করে দাম্পত্য ধর্ষণকে অপরাধ হিসেবে মেনে নিয়েছে অস্ট্রেলিয়া দক্ষিণ আফ্রিকা ও মেক্সিকোও ওদিকে আফগানিস্তান মালয়েশিয়া ও নেপালে দাম্পত্য ধর্ষণ বিরোধী আইন থাকলেও ধর্ষক স্বামীর জন্য অতি সামান্য শাস্তির বিধান রাখা হয়েছে অথচ ভারত-বাংলাদেশে... এখানে নারীকে পারিবারিক চাপ অথবা অন্য উপায় না থাকার ফলে বছরের পর বছর বাস করতে হয় স্বামী নামের ধর্ষকের সঙ্গে একবার নয় হয়ত প্রতিদিন প্রতি সপ্তাহে ধর্ষণ হয় তার লোকলজ্জার ভয়ে ডাক্তারের কাছে যেতে পারে না সে তাই বয়ে বেড়াতে হয় যৌন রোগ ক্ষত বা মানসিক অসুখ তাই কোনো নারীকে যদি প্রশ্ন করেন আপনার স্বামী কি আপনাকে ধর্ষণ করছেন তাহলে বেশিরভাগ নারীই এক হয় চুপ হয়ে যাবে কিংবা পড়ে যাবে চিন্তায় আর কেউ যদি সাহস করে সত্যটা বলেও ফেলে তাহলে তার ভবিষ্যৎ কী কে দেবে তাকে পুনর্বাসন অর্থনৈতিকভাবে স্বাবলম্বী হওয়ার সুযোগ পরিবার রাষ্ট্র ধর্ম কেউ না আর সে জন্যই ধর্ষক স্বামীরা আজও বুক ফুলিয়ে হাঁটে আর মেয়েরা পুতুল খেলতে খেলতে মুখ বন্ধ করে ধর্ষিতা হন