রিক্সা ভারত বাংলাদেশ পাকিস্তান এমনকি চীনেও পরিবহন ব্যবস্থার একটি অন্যতম অঙ্গ এটি কিন্তু জার্মানিতেও যে রিক্সা যোগাযোগ ব্যবস্থার একটি জনপ্রিয় মাধ্যমে পরিণত হবে এ কথা হয়তো কিছুদিন আগে পর্যন্তও অবিশ্বাস্য ছিল ঘোরাঘুরির জন্য আমার প্রথম পছন্দ রিক্সা রিক্সার মধ্যে কেমন যেন একটা আন্তরিক ব্যাপার আছে যেটা সিএনজি এর কাপুঁনি গাড়ির এফএম রেডিও বাসের ভিড় আর ট্রেনের কু-ঝিকঝিকের মধ্যে খুঁজে পাওয়া মুস্কিল রিক্সার সঙ্গে ঢাকা বা কলকাতাবাসীর সম্পর্কটাও বেশ অনেকদিনের তাই না অন্ততপক্ষে ঢাকাতে যানযটের জন্য প্রাথমিক ভাবে রিক্সাকে দায়ী করা হলেও আমার ব্যক্তিগত পর্যবেক্ষণ বলে ভীষণ যানযটে সবচেয়ে দ্রুত গন্তব্য স্থানে পৌঁছে দেয় কিন্তু রিক্সাই তাছাড়া ঝমঝমে বৃষ্টির মধ্যে রিক্সা চড়ার মজাটাই যে আলাদা একটা সময় ছিল যখন কলকাতা শহর মানেই ছিল হাতে টানা রিক্সা ট্রাম ভিক্টোরিয়া মেমোরিয়াল আর হাওড়া ব্রিজ সে সময় শহরতলির এমন কিছু অবহেলিত এলাকা ছিল যেখানে হাতে টানা রিক্সা ছাড়া অন্য কোনো যোগাযোগমাধ্যম ব্যাবহার করা ছিল অসম্ভব সামান্য বৃষ্টিতেই জলে ডুবে যেতো রাস্তাঘাট তখন রিক্সাচালকের অক্লান্ত প্রচেষ্টা এবং পরিশ্রমই ছিল যাত্রীকে নিরাপদে ঘরে পৌঁছে দেওয়ার একমাত্র পথ আর যাত্রীরাও ভরসা করতেন রিক্সাচালকের ওপর মনে আছে দুপুরবেলা স্কুল ফেরত বহুবার দেখেছি লাইন করে খান চার-পাঁচ হাতে টানা রিক্সাওয়ালাকে ছাতু নিয়ে বসে থাকতে ফুটপাথের ধারে কৃষ্ণচূড়া রাধাচূড়ার সঙ্গে তাদের মানিয়েও যেতো এখন অবশ্য কলকাতা শহরে আর হাতে টানা রিক্সা দেখা যায় না মানবিকতার খাতিরে তাঁদের অনেকেই আজ সাইকেল-রিক্সা হাতে নিয়েছেন তাছাড়া শহরের নানা জায়গায় সাইকেল ও রিক্সা চলাচল নিষিদ্ধ করা হয়েছে যানযট মোকাবিলার জন্য দক্ষিণ এশিয়ার বিভিন্ন দেশে যখন এই রিক্সা হটাও আন্দোলন চলছে তখন জার্মানির মতো একটা উন্নত দেশে শুরু হয়েছে রিক্সার চল তবে পর্যটকদের খাতিরেই এই তো প্রতিবেশী কোলন শহরের ডোম-চত্বরে অথবা রাজধানী বার্লিনের বেশ কিছু ঐতিহাসিক জায়গায় আজকাল নিয়মিতই দেখা মিলছে সাইকেল রিক্সার অলস ভ্রমণার্থী যুগল চেপে বসছে রিক্সায় অথবা নিতান্ত কৌতূহলের কারণেও অনেকে চড়ছে রিক্সা এমনকি রিক্সায় চড়ে বিয়ে করা অথবা বিয়ের পর রিক্সায় বসে ছবি তোলারও একটা ফ্যাশন দেখা দিয়েছে এখানে অবশ্য শুধুমাত্র সাইকেল রিক্সা নয় মোটর-যুক্ত দরজাবিহীন ছোট্ট গাড়ির মতো রিক্সাও পাওয়া যাচ্ছে জার্মানিতে নাম তাদের ভেলোট্যাক্সি আমাদের দেশের মতো এখানকার রিক্সাওয়ালারা কিন্তু অবহেলিত নন বেশ কিছু সংখ্যক বেকার থাকলেও কোলন শহরের বেশিরভাগ রিক্সাচালকই কিন্তু নিতান্ত শখের বশেই সাইকেল রিক্সা চালাচ্ছেন এই যেমন ইয়োহানেস ভিটিগ প্রায় ১৬ বছর আগে ভারত থেকেই একটা সাইকেল রিক্সা নিয়ে এসেছিলেন তিনি আর এখন ভিটিগ এর নামে রিক্সার আস্ত একটা এজেন্সি আছে বাংলাদেশের রিক্সার মতো নিজে হাতে ভিটিগ তাঁর রিক্সাগুলিকে সাজান বলিউডের অভিনেতা-অভিনেত্রী এমনকি শিব-দুর্গার মতো হিন্দু দেব-দেবীও তাতে স্থান পায় ইয়োহানেস ভিটিগ এর কথায় সত্যি কথা বলতে কি রিক্সা চালাতে আমার ভীষণ ভালো লাগে জার্মানিতে সহজে পয়সা উপার্জনের এটা একটা দারুণ মাধ্যম প্রতিবেদন দেবারতি গুহ সম্পাদনা আব্দুল্লাহ আল-ফারূক