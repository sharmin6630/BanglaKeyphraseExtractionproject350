বুন্ডেসলিগায় চলছে শীতকালীন বিরতি তবে থেমে নেই জার্মান ফুটবল মঙ্গলবার হয়ে গেল জার্মান কাপের খেলা আর তাতে ছিল চমক বুন্ডেসলিগার ক্লাব ফোরটুনা ড্যুসেলডর্ফ ২-০ গোলে হেরে গেছে তৃতীয় বিভাগের দল ওফেনবাখের কাছে ইউরোপীয় চ্যাম্পিয়নস লিগে জার্মানির প্রতিনিধি শালকে হেরে গেছে বুন্ডেসলিগা ক্লাব মাইনৎসের কাছে এর ফলে শালকের পরাজয়ের ধারা অব্যাহত থাকলো কেননা শনিবার তারা বুন্ডেসলিগার ম্যাচে ফ্রাইবুর্গের কাছে ৩-১ গোলে হেরে গিয়েছিল যার ফলে চাকরি হারাতে হয়েছে কোচ হুব স্টিভেন্সকে খেলা হয়েছে শালকের মাঠে প্রথমে গোল করেছিল মাইনৎস পরে হুন্টেলারের গোলে সমতা নিয়ে এসেছিল শালকে কিন্তু অতিরিক্ত সময়ে গোল পেয়ে যায় মাইনৎস এতে করে জার্মান কাপের নিয়ম অনুযায়ী টুর্নামেন্ট থেকে ছিটকে পড়তে হয়েছে শালকে কে এদিকে বুন্ডেসলিগার শীর্ষ দল বায়ার্ন মিউনিখের তারকা খেলোয়াড় ফ্রাঙ্ক রিবেরি লাল কার্ড পেয়েছেন তবে তারপরও অবশ্য আউগসবুর্গের বিরুদ্ধে ২-০ গোলের জয় পেয়েছে বায়ার্ন দলের পক্ষে গোল দুটি করেন মারিও গোমেজ আর শাকিরি আউগসবুর্গের দক্ষিণ কোরীয় খেলোয়াড় কু জা চেওলের সঙ্গে বিবাদে জড়ানোয় লাল কার্ড পান রিবেরি বায়ার্নের কোচ ইয়ুপ হেইঙ্কেস বলেছেন রেফারির সিদ্ধান্ত সঠিক ছিল রিবেরির উচিত হয়নি বিবাদে জড়ানো এবার জার্মান কাপ সম্পর্কে কিছু কথা বুন্ডেসলিগার পর জার্মান ফুটবলের দ্বিতীয় মর্যাদাপূর্ণ টুর্নামেন্ট হলো এই জার্মান কাপ মোট ৬৪টি দল খেলে থাকে এই নকআউট টুর্নামেন্টে বুন্ডেসলিগা আর দ্বিতীয় বুন্ডেসলিগার ৩৬টি ছাড়াও এতে খেলে থাকে তৃতীয় বিভাগের শীর্ষ চারটি দল থাকে অঞ্চলভিত্তিক টুর্নামেন্টের শীর্ষ দলগুলোও গত বছর বুন্ডেসলিগার মতো জার্মান কাপও জিতেছিল বোরুসিয়া ডর্টমুন্ড আর বায়ার্ন মিউনিখ সর্বোচ্চ ১৫ বার জার্মান কাপ জিতেছে জেডএইচ ডিজি ডিপিএ