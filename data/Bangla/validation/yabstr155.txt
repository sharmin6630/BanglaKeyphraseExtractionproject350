সেমি-ফাইনালে জার্মানিকে ২-১ গোলে হারিয়ে ফাইনালে পৌঁছে গেল ইটালি বৃহস্পতিবারের খেলার মধ্য দিয়ে সহ-আয়োজক দেশ পোল্যান্ড থেকে বিদায় নিল ইউরো ২০১২ আসর একইসাথে জার্মানিরও বিদায় ভগ্নহৃদয়ে ঘরে ফিরলেন জার্মান ভক্তরা ২০১০ সালের বিশ্বকাপ ফুটবল আসরের শিরোপা না পাওয়ার বেদনা কিছুটা ভুলতে শুরু করেছিল জার্মান ফুটবল জগত ইউরো কাপ ঘরে তোলার স্বপ্নের জাল বুনেছিল কোটি জার্মান ভক্ত কিন্তু এতোদিন দাপটের সাথে জয় ছিনিয়ে সেমি-ফাইনালে এসেও শেষ পর্যন্ত নীল জার্সিওয়ালাদের সামনে যেন একেবারে অসহায় হয়ে পড়ে কোচ ইওয়াখিম ল্যোভের লড়াকু ছেলেরা খেলার শুরু থেকেই জার্মানদের একেবারে পুরোদস্তুর চেপে ধরে কোচ সেসারে প্রান্দেলির ছেলেরা বিশ মিনিটের মাথায় বলে মাথা ছুঁয়ে প্রথম গোল করেন ম্যানচেস্টার সিটির তারকা স্ট্রাইকার মারিও বালোতেলি এরপর ৩৬ মিনিটে দ্বিতীয় গোল করে ইটালির জয় অনেকটা নিশ্চিত করেন বালোতেলি বেশ কিছু হামলার চেষ্টা চালিয়েও ইটালির শক্ত প্রতিরক্ষা ব্যুহ ভেদ করতে ব্যর্থ হন লাম শোয়াইন্সটাইগার ও্যজিল কিংবা ম্যুলারের মতো তারকারাও তবে শেষ পর্যন্ত খেলার সমাপ্তি লগ্নে খুব দেরিতে হলেও পেনাল্টি শটে একটি গোল করে কিছুটা মান রক্ষা করেন মেসুত ও্যজিল ফলে ইটালির কাছে হেরে এবারের আসর থেকে একটু আগেভাগেই দেশে ফিরতে হচ্ছে জার্মানদের রবিবার কিয়েভের মাঠে তৃতীয়বারের মতো ইউরো ফুটবল আসরের ফাইনালে নামছে ইটালি এর আগে ১৯৬৮ সালে তাদের প্রথম ইউরো ফাইনালে য়ুগোস্লাভিয়াকে হারিয়ে শিরোপা ঘরে তুলেছিল আজ্জুরিরা কিন্তু ২০০০ সালের ইউরো ফাইনালে ফ্রান্সের কাছে হেরে যায় তারা এবার চির প্রতিদ্বন্দ্বী ফেভারিট স্পেনের বিরুদ্ধে কী ফল করে সেটিই দেখার পালা তবে চলতি ইউরো আসরে ইতিমধ্যে গত ১০ই জুন স্পেনের বিরুদ্ধে খেলেছে ইটালির এই জাতীয় দল সেদিন ১-১ গোলে ড্র করে এবারের ফাইনালিস্ট দুই দল তবে ২০০৮ সালের ইউরো কাপ জয়ের পর ২০১০ সালের বিশ্বকাপ জয় করে টানা দুই বড়মাপের শিরোপা জয়ের উদ্দীপনা এখনও স্প্যানিশদের দেহ-মনে বেশ সতেজ হয়ে রয়েছে এবার চলমান ইউরো কাপ জয় করে টানা তিনটি বড়মাপের শিরোপা জয়ের রেকর্ড গড়তে চায় স্পেন এএইচ এসবি ডিপিএ এএফপি