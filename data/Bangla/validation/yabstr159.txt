হাতে মেহেদির রঙ এখনও মুছে যায় নি কিন্তু যৌতুকের দাবির কাছে মাথা না নুইয়ে নিজেই নিজের বিয়ে ভেঙে দিলেন বাংলাদেশের বরগুনা জেলার আমতলীর ফারজানা ইয়াসমিন নিপা রাতারাতি পরিণত হলেন এক বীরকন্যায় দৃঢ়চিত্ত এই তরুণীকে আজ বাহবা দিচ্ছেন বন্ধু প্রতিবেশী থেকে শুরু করে প্রশাসন রাষ্ট্র দেশ এমনকি সাধারণ মানুষও যৌতুকের দাবি করায় স্বামী শওকত আলী খান হিরণের দৃষ্টান্তমূলক শাস্তি দাবি করে দেশজুড়ে আলোড়ন তুলেছেন তিনি জানা গেছে বর শওকত আলী খান হিরণ এবং তাঁর ফুপু শিক্ষিকা তাহমিনা খানমের বিরুদ্ধে ইতিমধ্যেই বিভাগীয় তদন্ত শুরু হয়েছে ঘটনাটা গত শুক্রবারের সমস্ত আনুষ্ঠানিকতা শেষ হয়ে গেলেও বিয়ে বাড়ির আলোর রোশনাই তখনও নিভে যায় নি মেয়েকে বরের হাতে তুলে দিতে গিয়ে বাধ সাধলেন হিরণের ফুপু তাহমিনা বেগম নিপা জানান বিয়ের আগে বরপক্ষের কোনো দাবি-দাওয়া ছিল না অথচ বিয়ের উপহার সামগ্রীর জন্য হঠাৎ করেই হট্টগোল শুরু করে দেন তাহমিনা বলেন রঙিন টেলিভিশন ফ্রিজ আর মোটরসাইকেল না দিলে মেয়েকে তাঁরা পাঁচ বছর ঝুলিয়ে রাখবেন ফুপুর এ কথায় হতবাক হয়ে যান ফারজানা ইয়াসমিন নিপা সদ্য বিয়ে করা বরও যখন ফুপুর দাবিকে সমর্থন করেন তখন হিরণকে তক্ষুনি তালাক দেন নিপা গহনা খুলে উঠে যান বিয়ের আসর থেকে নিপার ভাষায় আমি একজন উচ্চশিক্ষিত মেয়ে কেন পণ দিয়ে বিয়ে করবো সন্ধ্যার পর বরপক্ষ সমঝোতা করে কনেকে নিয়ে যেতে চাইলেও রাজি হননি নিপা বরং একদিন পরই ফিরে আসেন ঢাকায় তিনি জানান এক্ষেত্রে সমঝোতার কোনো অবকাশই নেই যারা মানুষের সততাকে দুর্বলতা মনে করে সেসব মুখোশধারী মানুষের মুখোশ সমাজের সামনে এভাবেই খুলে দেওয়া জরুরি আমার মনে হয় কোনো মেয়েরই যৌতুক দিয়ে বিয়ে করা উচিত নয় একজন শিক্ষক যিনি মানুষ তৈরি করেন ভালো-মন্দের ভেদাভেদ শেখান তিনি নিজের বিয়েতে কীভাবে যৌতুক দাবি করেন - তা আমি বুঝতে পারি না ডয়চে ভেলেকে ফারজানা বলেন ভালো করেছি কি না জানি না তবে মন্দ কিছু যে করিনি তা বুঝতে পারছি নিপা জানান আসলে পুরো পরিবারটিই ছিল লোভী ওরা ভেবেছিল যৌতুক না চাইলেও উপহার হিসেবে তাঁদের ধনী বানিয়ে দেবেন আমার বাবা আর বিয়ে হয়ে গেলে যৌতুক দিতে বাধ্য হবো আমরা স্বাভাবিকভাবেই ইডেন কলেজের সমাজকল্যাণ বিভাগে প্রথম শ্রেণীতে মাস্টার্স নিয়ে পাস করা ফারজানা ইয়াসমিন নিপা এভাবে দৃষ্টান্ত স্থাপন করেছেন বাংলাদেশের শত শত মেয়ের সামনে নিপার বাবা খলিলুর রহমান পল্লী উন্নয়ন বোর্ডের একজন ইন্সপেক্টর মা সুরাইয়া বেগম গৃহিণী এছাড়া চার বোন এক ভাইয়ের মধ্যে নিপা তৃতীয় তিনি জানান আমার অন্য কোনো বোনের বিয়েতেও কিন্তু যৌতুক দেওয়া হয় নি তাই বুঝিয়ে বলার পর এ সিদ্ধান্তকে আমার বাবা-মা দু জনেই সমর্থন করেন আশা করছি শীঘ্রই আইনত বিবাহবিচ্ছেদও হয়ে যাবে আমার জানা যায় ঐ ঘটনার পর জেলা প্রশাসকসহ প্রশাসনের বিভিন্ন পর্যায়ের কর্মকর্তারা নিপাকে শুভেচ্ছা জানান অভিনন্দন জানানো হয় বিভিন্ন নারী এবং মানবাধিকার সংগঠনের পক্ষ থেকে এমনকি মঙ্গলবার সংসদ উপনেতা সৈয়দা সাজেদা চৌধুরীও নিপাকে তাঁর সঙ্গে দেখা করার জন্য আমন্ত্রণ জানান ভবিষ্যতে নিজেকে কিভাবে দেখতে চান আপনি এ প্রশ্নের জবাবে ফারজানার উত্তর সব কিছু ভুলে একজন সফল মানুষ হিসেবে সামনের দিকে এগিয়ে যেতে চাই আমি ভালো চাকরি করে নিজেকে আরো প্রতিষ্ঠিত করতে চাই কাজ করতে চাই সমাজের দুস্থ অসহায় ও গরিব নারীর কল্যাণে সাহসী এই তরুণীর কথায় মেয়েরা বহু দিন ধরে এই পুরুষতান্ত্রিক সমাজে যৌতুকের বলি হয়ে আসছে এ অবস্থার পরিবর্তন হওয়া প্রয়োজন আর তার জন্য পুরুষদের সচেতনতার পাশাপাশি প্রতিটি মেয়েকে আরো শক্ত হতে হবে প্রতিবেদন দেবারতি গুহ সম্পাদনা আব্দুল্লাহ আল-ফারূক