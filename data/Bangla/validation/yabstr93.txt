চলছে ভাষার মাস শুক্রবার পালিত হবে আন্তর্জাতিক মাতৃভাষা দিবস তাই এই দিবসকে সামনে রেখে একজন ব্লগার বাংলা ভাষা এবং বাংলা উইকিপিডিয়াকে সমৃদ্ধ করার জন্য সকলের প্রতি আহ্বান জানিয়েছেন সামহয়্যার ইন ব্লগে সুকান্ত দাস অনির্বানের পোস্টের শিরোনাম তরুণ প্রজন্মের বাংলা ভাষা ও বাংলা উইকিপিডিয়া তিনি লিখেছেন ...অনেক সময় উইকিপিডিয়ায় প্রয়োজনীয় তথ্য খুঁজে পাওয়া যায় না কিন্তু আমাদের নিজেদের তথ্যটি জানা থাকা সত্ত্বেও আমরা উইকিপিডায়ায় তথ্য সংযোজন করি না আপনাদের আছে আমার অনুরোধ প্লিজ দয়াকরে সামান্য সময় নিয়ে প্রযোজনীয় তথ্য বাংলা উইকিপিডিয়ায় সংযোগ করুন বাংলা উইকিপিডিয়ায় তথ্য সংযোজন করতে কোনো আইডি লাগে না যে কেউ খুব সহজে সম্পাদনা করতে পারেন আজ যে তথ্যটি আপনার খুব বেশি প্রয়োজন ছিল আপনি খুব সহজে বাংলা উইকিপিডিয়া থেকে জেনে নিলেন কিন্তু একটা তথ্য ভুল কিংবা অস্পষ্ট থাকা সত্ত্বেও আপনি সঠিক করে দিলেন না তার জন্য হয়ত আপনারই কোনো শুভাকাঙ্ক্ষী খুব সমস্যায় পড়তে পারে তাই বিনীত অনুরোধ সামান্য কিছু সময় নিয়ে তথ্যটি আপডেট করে দেন অনির্বানের পোস্ট থেকে জানা যায় ২০০৪ সালে বাংলা উইকিপিডিয়ার যাত্রা শুরু সে হিসেবে এবছরটা হচ্ছে বাংলা উইকিপিডিয়ার ১০ম প্রতিষ্ঠাবার্ষিকী অনির্বান তাঁর লেখায় বাংলা উইকিপিডিয়ার একজন প্রশাসক নুরুন্নবী চৌধুরী হাছিবের একটি ফেসবুক স্ট্যাটাসের কথা উল্লেখ করেছেন স্ট্যাটাসে হাছিব একটি কর্মশালার কথা বলেছেন যেটা আয়োজনের উদ্দেশ্য ছিল বাংলা উইকিপিডিয়ায় নিবন্ধ ও ছবি যোগ করতে আই-জিনিয়াস দের অনুপ্রাণিত করা গ্রামীণফোন ও প্রথম আলোর যৌথ উদ্যোগে আয়োজিত ইন্টারনেট উৎসবের বিজয়ীদের আই-জিনিয়াস বলা হয় পাঠকদের উদ্দেশে ব্লগার অনির্বানের বক্তব্য আপনি হয়ত স্বেচ্ছায় অনেক সামাজিক কর্মকান্ডের সাথে যুক্ত আছেন খুবই ভালো কথা আমাদের ধর্মই তো মানবতা সব ঠিক আছে কিন্তু বাংলা ভাষার জন্য আপনার-আমার মায়ের মুখের ভাষার জন্য আগামী প্রজন্মের জন্য স্বেচ্ছায় কি আপনি সামান্য অবদানও রাখতে পারেন না ...মহান একুশের চেতনাকে বুকে ধারণ করেই আমরা সামনে এগিয়ে যেতে চাই মহান বাংলা ভাষার জন্য যাঁরা নিজেদের প্রাণ বিসর্জন দিয়ে গেছেন সেসব বীর শহিদদের স্মৃতির প্রতি শ্রদ্ধা রেখে অবনত মস্তকে বলতে চাই আমরা সর্বস্তরে বাংলা ভাষার ব্যবহার চাই বাংলা ভাষাকে ইন্টারনেটে সহজলভ্য করার জন্য আমরা প্রত্যেকে একেকজন উইকিপিডিয়ান হয়ে উঠতে চাই আমাদের আগামী ভবিষ্যৎ প্রজন্মের জন্য আমরা বাংলা ভাষাকে আরো সমৃদ্ধ করে যাব নিশ্চই সামাজিক যোগাযোগ মাধ্যমে বাংলা ভাষার ব্যবহার নিয়ে ফেসবুকে স্ট্যাটাস দিয়েছেন কৌশিক আহমেদ তাঁর মনে হয়েছে একমাত্র টুইটারেই সম্ভবত মাতৃভাষা সবচেয়ে বেশি উপেক্ষিত....অন্যান্য যেকোনো সোশ্যাল মিডিয়ার তুলনায় সংকলন জাহিদুল হক সম্পাদনা দেবারতি গুহ