জ্যাকসনের মৃত্যুর জন্য দায়ী ডাক্তারকে চার বছরের কারাদণ্ড দিয়েছে আদালত ২০০৯ সালের জুন মাসে মাইকেল জ্যাকসনের মৃত্যু হয় তাঁর ব্যক্তিগত চিকিৎসক কনরাড মারের দেওয়া চেতনানাশক প্রোপোফলই ছিল মৃত্যুর কারণ লস অ্যাঞ্জেলেস এর আদালতের বিচারক কনরাড মারের কর্মকাণ্ডকে আখ্যা দিয়েছেন টাকার জন্য ওষুধ খাওয়ানোর পাগলামি হিসেবে জ্যাকসন যখন মৃত্যুশয্যায় মারে তখন টেলিফোনে বান্ধবীদের সঙ্গে গল্পে ব্যস্ত ছিলেন ফলে জরুরি নম্বরে ফোন করতেও দেরি করেন তিনি এরকম বিভিন্ন অভিযোগে দোষী সাব্যস্ত হওয়ায় চার বছর কারাদণ্ডের শাস্তি পেলেন মারে অনিচ্ছাকৃত খুন এর অপরাধে অপরাধী তিনি তবে ধারণা করা হচ্ছে পুরো চার বছর হয়ত তাকে কারাভোগ করতে হবে না বরং শাস্তির মেয়াদের অর্ধেকেরও কম সময় হাজতে কাটাতে হতে পারে মারেকে ক্যালিফোর্নিয়ার কারাগারে বর্তমানে কয়েদিদের অতিমাত্রায় ভিড় থাকায় হাজত বাস থেকে খানিকটা রেহাই পেতে পারেন মারে কনরাড মারের শাস্তি অবশ্য এখানেই শেষ নয় জ্যাকসন পরিবারকে একটি বড় অঙ্কের ক্ষতিপুরণও দিতে হতে পারে তাকে আদালত এই বিষয়ে সিদ্ধান্ত নেবেন আগামী বছর জানুয়ারি মাসে নাগাদ অর্থদণ্ডের পরিমাণ ১০০ মিলিয়ন মার্কিন ডলার পর্যন্ত হতে পারে এদিকে আদালতের রায়ের প্রশংসা করেছেন জ্যাকসনের মা ক্যাথরিন শাস্তির মেয়াদ নিয়ে অবশ্য খানিকটা আক্ষেপ রয়ে গেছে তাঁর বার্তাসংস্থাকে তিনি বলেন কারো জীবন ছিনিয়ে নেওয়ার শাস্তি হিসেবে চার বছর যথেষ্ট নয় ক্যাথরিন স্বীকার করেন দোষী সাব্যস্ত হওয়ায় আইন অনুযায়ী মারের সর্বোচ্চ শাস্তিই হয়েছে বিচারক এক্ষেত্রে খুবই নিরপেক্ষ রায় দিয়েছেন মন্তব্য ৮১ বছর বয়সি ক্যাথরিনের উল্লেখ্য নভেম্বরের সাত তারিখে আদালত কনরাড মারে কে দোষী সাব্যস্ত করেন ২০০৯ সালের ২৫ জুন মাইকেল জ্যাকসনকে মাত্রাতিরিক্ত চেতনানাশক প্রোপোফল দিয়েছিলেন তিনি আর তাতেই প্রাণ হারান শতাব্দীর অন্যতম সেরা সংগীত তারকা মাইকেল জ্যাকসন প্রতিবেদন আরাফাতুল ইসলাম সম্পাদনা আব্দুল্লাহ আল-ফারূক