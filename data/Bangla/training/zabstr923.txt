বাংলাদেশের শহরাঞ্চলে বিবাহবিচ্ছেদের হার বাড়ছে আর এই বিবাহবিচ্ছেদে নারীরাই এখন এগিয়ে আছেন বিচ্ছেদ কেন বাড়ছে আর কেনইবা নারীরা এগিয়ে আছেন তা নিয়ে নানা কথা রয়েছে প্রশ্ন উঠছে এটা সচেতনতার ফল না কথিত আধুনিকতার প্রভাব ঢাকায় সদ্য বিচ্ছেদ হওয়া এক নারীর সঙ্গে কথা বলছিলাম গত সপ্তাহেই আগে থেকে জানাশোনার কারণে তিনি অনেকটা খোলামেলা কথাই বলেন তাঁর সঙ্গে কথা বলে বুঝতে পারলাম বিচ্ছেদটা তিনি নিজেও চাননি কারণ পূর্বরাগের কারণেই এক মেধাবী তরুণকে তিনি বিয়ে করেন তাঁর মতে বিয়ের আগের সেই পুরুষটি বিয়ের পরে অন্যরকম হয়ে যান সারাক্ষণ সন্দেহ আগের বন্ধুদের সহ্য না করা এসব নিয়ে সমস্যাতো আছেই এমনকি গায়ে হাত তুলতেও নাকি পিছপা হন না তাই বিয়েটি এক বছরের বেশি টেকানো যায়নি আমার পরিচিত নারীর সাফ কথা সংসার নামের টর্চার সেলে থাকার চেয়ে বিচ্ছেদ অনেক ভাল তিনি বলেন সন্তান আসার আগেই বিচ্ছেদ হওয়ায় ভালো হয়েছে সন্তান থাকলে তাদের উপর বিচ্ছেদের নেতিবাচক প্রভাব পড়তো এখন যা হবার তা আমার নিজের হলো তবে একই রকম বিচ্ছেদের কাহিনী পুরুষের দিক থেকেও আছে আর এসবে পরস্পরকে দোষারোপ অবধারিত তবে কথা বললেই বোঝা যায় কোন পক্ষই এখন আর মুখ বুজে সবকিছু সহ্য করতে চায় না চায় না সারাজীবন অস্বস্তি আর ভালবাসাহীন সংসার ধর্ম পালন করতে প্রশ্ন হচ্ছে এই পরিবর্তনের কারণ কি ব্যক্তির সচেতনতা বেড়েছে নাকি সামাজিক অস্থিরতার প্রভাব পড়ছে না কি প্রভাব পড়ছে নানা টিভি সিরিয়ালের এসব দেখার আগে আমরা একটু পরিসংখ্যানটা দেখে নিই পুরুষ ৩০ শতাংশ নারী ৭০ শতাংশ ঢাকা দক্ষিণ সিটি কর্পোরেশনের দু টি এলাকায় ২০০৬ সাল থেকে ২০০৯ সাল পর্যন্ত তালাক কার্যকর হয় ২৩০৯টি যার মধ্যে ১৬৯২টি স্ত্রী কর্তৃক আর স্বামী কর্তৃক ৯২৫টি ২০১০ থেকে ২০১৪ সালের জুলাই পর্যন্ত তালাকের সংখ্যা ৩৫৮৯টি এর মধ্যে ২৩৮১টি স্ত্রী কর্তৃক আর স্বামী কর্তৃক হয়েছে ১২০৮টি এই পরিসংখ্যান বিশ্লেষণে দেখা যায় তালাক দেয়া পুরুষ ৩০ শতাংশ আর নারী ৭০ শতাংশ একাধিক পরিসংখ্যান থেকে স্পষ্ট যে মাত্র তিন বছরে ঢাকা শহরে তালাকের পরিমান বেড়েছে প্রায় পাঁচগুণ মহিলা বিষয়ক অধিদপ্তরের নারীদের আইনী সহায়তা কেন্দ্রের একজন কর্মকর্তার সঙ্গে কথা বলে জেনেছি যত অভিযোগ নারীরা তাদের কাছে নিয়ে আসেন তার মধ্যে ৬০ ভাগেরও বেশি সন্তানকে নিজের কাছে রাখার দাবি কী কারণে তালাক হয় জাতীয় মহিলা পরিষদ নারীদের তালাকের ক্ষেত্রে প্রধানত চারটি কারণকে চিহ্নিত করেছে এগুলো হলো যৌতুক শারীরিক ও মানসিক নির্যাতন এবং স্বামীর পরনারীতে আসক্তি পুরুষরা কেন স্ত্রীকে তালাক দেয় তা নিয়ে এরকম কোন আলাদা গবেষণার কথা আমার জানা নেই তবে স্ত্রীকে তালাক দিয়েছেন এমন কয়েকজন পুরুষের সঙ্গে কথা বলা জানা যায় তারা প্রধানত স্ত্রীর চরিত্র দোষকেই দায়ী করতে চান আর এথেকে একটি বিষয় এখন স্পষ্ট যে পরনারী বা পরপুরুষে আসক্তির অভিযোগ বাড়ছে এজন্য কেউ কেউ পাশের একটি দেশের হিন্দি এবং বাংলা টেলিভিশন সিরিয়ালকে দায়ী করতে চাইছেন তাদের কথা হল এইসব সিরিয়ালের প্রধান উপজীব্যই হল পরকীয়া প্রেম তবে সমাজ ও মনোবিজ্ঞানীরা বলছেন নারীদের মধ্যে শিক্ষার হার যেমন বাড়ছে তেমনি তাদের সচেতনতাও বাড়ছে বাড়ছে স্বনির্ভরতা তাই তারা এখন আর সব অত্যাচার এবং অনাচার মুখ বুজে সহ্য করতে চাইছেন না তারা প্রতিবাদী হন তাতেও প্রতিকার না হলে মুখ বুজে নির্যাতন সহ্যের চেয়ে বিবাহ বিচ্ছেদকেই শ্রেয় মনে করেন আর সামাজে প্রচলিত স্বামী বাইরে কী করল তা তার স্ত্রীর দেখার বিষয় নয় - এই ধারণা এখন আর স্ত্রীরা মানতে নারাজ এছাড়া নানা কারণে কিছু নারী-পুরষ উভয়ই বিয়ের পর বিবাহ বহির্ভূত রোমান্সেও জড়াচ্ছেন বলে মনে করেন সমাজ বিজ্ঞানীরা আর তাও বিচ্ছেদ ডেকে আনছে তবে সবচেয়ে বড় কারণ হল বিশ্বাসহীনতা নানা কারণে স্বামী-স্ত্রীর মধ্যে বিশ্বাসহীনতা বাড়ছে এখন দু জনই কাজ করছেন বাইরে যাচ্ছেন তাদের সহকর্মী বন্ধুবান্ধব এবং পরিচিতি জনের সঙ্গে মিশছেন কথা বলছেন আর এটা যে বাইরেই তা নয় মোবাইল ফোন ইন্টারনেট ও সামাজিক যোগাযোগ মাধ্যমের কল্যাণে এই যোগাযোগ সার্বক্ষণিক যোগযোগে পরিণত হয় সামাজিক যোগাযোগ মাধ্যম পরিচিতি এবং সম্পর্কের বহুমুখী ধারা তৈরি করেছে আর এখানে স্বচ্ছতা না থাকলেই বিপর্যয় আসল ক্ষতি হয় নারীর নারীদের কাছ থেকে এখন বিবাহবিচ্ছেদের আবেদন বেশি আসলেও বিবাহবিচ্ছেদ বা তালাকের জন্য বাংলাদেশে আবার নারীদেরই ক্ষতির মুখে পড়তে হয় বেশি বিবাহবিচ্ছেদের কারণে নারীকে সমাজের কাছে হেনস্তা হতে হয় নানাভাবে বলা হয় চরিত্রদোষের কথা আর দ্বিতীয় বিয়ে করতে গিয়েও পড়তে হয় নানা প্রশ্নের মুখে বিবাহবিচ্ছেদের পর মানসিক ভারসাম্য হারিয়ে ফেলার মত ঘটনাও কম নয় মনোচিকিত্ সকদের মতে এ ক্ষেত্রে নারীর সংখ্যাই বেশি এর প্রধাণ কারণ আমাদের সামাজিক দৃষ্টিভঙ্গি এ দেশে বিবাহ বিচ্ছেদকে সাধারণ ঘটনা হিসেবে গ্রহণ করা হয় না আর বিবাহ বিচ্ছেদের বেলায় নারীকেই প্রধানত দোষী বলে গণ্য করা হয় অনেক নারীই এই চাপ সহ্য করতে না পেরে মানসিক ভারসাম্য হারিয়ে ফেলেন তবে বিবাহবিচ্ছেদের প্রধান শিকার হন সন্তানরা তারা বেড়ে ওঠে ব্রোকেন ফ্যামিলির সন্তান হিসেবে যা তাদের স্বাভাবিক মানসিক বৃদ্ধিকে বাধাগ্রস্ত করে তারা এক ধরনের আইডেন্টিটি ক্রাইসিসে ভোগে মনোচিকিত্ সকরা মনে করেন সন্তানরা যদি বাবামায়ের স্বাভাবিক সঙ্গ এবং ভালোবাসা থেকে বঞ্চিত হয় তাহলে তাদের জীবন হয়ে ওঠে অস্বাভাবিক তারা সমাজকে পরিবারকে নেতিবাচক হিসেবেই দেখে তাদের মধ্যে জীবনবিমুখতা তৈরি হয় যা ভয়াবহ তাহলে এর জবাব কঠিন কারণ বিবাহবিচ্ছেদ কখনো কখনো অনিবার্য হয়ে উঠতেই পারে তবে স্বামী বা স্ত্রীর মনে রাখা উচিত্ তাদের বিচ্ছেদ যেন অন্যের জীবনকে ক্ষতিগ্রস্ত না করে আর নিজেদের মধ্যে শুরু থেকেই বিশ্বাসের ভিত গড়ে তুলতে হবে থাকতে হবে স্বচ্ছতা থাকতে হবে সহনশীলতা এবং সমঝোতার মানসিকতা সিদ্ধান্ত নিতে হবে সুস্থির হয়ে অস্থির সময়ে নয় রাগ বা অস্থিরতার মধ্যে সিদ্ধান্ত নিলে তা আসলে অনেক সময়ই সঠিক হয় না