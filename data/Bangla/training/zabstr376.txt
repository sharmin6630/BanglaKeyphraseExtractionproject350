এই ধর্মঘটের কারণে সাধারণ মানুষ পড়েছেন চরম ভোগান্তিতে বাধাগ্রস্ত হচ্ছে পণ্য পরিবহণ পুলিশি হয়রানি বন্ধসহ ১০ দফা দাবি রয়েছে ধর্মঘটে তবে সাধারণ যাত্রীদেরও অভিযোগ আছে সিএনজি অটোরিকশার চালকদের বিরুদ্ধে ঢাকায় এ ধর্মঘট শুরু হয়েছে বুধবার সকাল থেকে আর শেষ হবে কাল সকালে সিএনজি অটোরিকশার চালকরা মালিকের জমার টাকা কমানো মিটার তুলে দেয়া এবং পুলিশি হয়রানি বন্ধসহ ১০ দফা দাবি আদায়ের লক্ষ্যে এই ধর্মঘট শুরু করেছেন আর এতে সাধারণ যাত্রীরা পড়েছেন চরম দুর্ভোগে তারা ঘণ্টার পর ঘণ্টা ঠায় দাড়িয়ে থেকেও গন্তব্যে যাওয়ার কোনো উপায় করতে পারছেন না সিএনজি অটোরিকশার চালকদের ক্ষোভ মূলত পুলিশের বিরুদ্ধে তাদের দাবি পুলিশ নানা অজুহাতে তাদের কাছ থেকে টাকা আদায় করে আর না দিলে হয়রানিমূলক মামলা ঠুকে দেয় তবে সিএনজি অটোরিকশার চালকদের বিরুদ্ধেও অভিযোগের অন্ত নেই যাত্রীদের তারা ইচ্ছেমত ভাড়া হাঁকেন মিটারের তোয়াক্কা করেন না আর রাজধানীর যেকোনো গন্তব্যে যাওয়া বাধ্যতামূলক হলেও তারা তা মানেন না সবই নির্ভর করে তাদের মেজাজ-মর্জির ওপর এদিকে রাজধানী ঢাকাসহ সারা দেশে চলাচলকারী পণ্যবাহী কভার্ড ভ্যান ও ট্রাক চালকরাও ৪৮ ঘণ্টার ধর্মঘট শুরু করেছেন এতে সারা দেশে পণ্য পরিবহন বাধাগ্রস্ত হচ্ছে তাদের মূল দাবি পুলিশি হয়রানি বন্ধ করা তবে ট্রাফিক পুলিশের উপকমিশনার কবির হোসেন পুলিশি হয়রানির অভিযোগ অস্বীকার করে বলেছেন অনেক গাড়িরই কাগজপত্র থাকেনা তাই এসব গাড়ি রেকার দিয়ে টেনে ডাম্পিংয়ে নিয়ে যাওয়া ছাড়া তাদের কিছু করার থাকেনা অন্যদিকে ধর্মঘট উপেক্ষা করে বেশি রোজগারের আশায় দু-একটি সিএনজি অটোরিকশা যে রাস্তায় নামছেনা তা নয় তবে ধর্মঘটিদের সামনে পড়লে তার মাশুল দিতে হচ্ছে তাদের প্রতিবেদন হারুন উর রশীদ স্বপন ঢাকা সম্পাদনা দেবারতি গুহ