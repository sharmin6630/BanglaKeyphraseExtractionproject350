মহা সমারোহে শুরু হলো দিল্লি অটো এক্সপো ২০১৬ ভারতের বাজার ধরতে দেশ-বিদেশের নামজাদা মোটর গাড়ি সংস্থাগুলি নিয়ে এসেছে নতুন নতুন গাড়ির চোখ ধাঁধানো ৯০টি মডেল জার্মান কোম্পানিগুলি যথারীতি তাদের বনেদিয়ানা বজায় রেখেছে পাঁচ দিনব্যাপী এয়োদশ দিল্লি অটো এক্সপো ২০১৬ এখন জমজমাট ভারতে মোটর গাড়ির বাজার প্রতি বছর যেভাবে লাফিয়ে লাফিয়ে বাড়ছে তাতে ভাগ বসাতে দেশি-বিদেশি মোটর গাড়ি সংস্থাগুলির মধ্যে চলেছে হাড্ডাহাড্ডি লড়াই বিদেশের নামি-দামি কোম্পানিগুলির সঙ্গে সমানে পাল্লা দিচ্ছে টাটা মারুতি সুজুকির মতো ভারতীয় অটো কোম্পানিগুলি প্রচলিত ধারণা ভারত ছোট গাড়ির বাজার কিন্তু এবারের প্রদর্শনীতে সে ধারণাটা পাল্টে গেছে সবার নজর এখন এসইউভি যাকে বলে স্পোর্টস ইউটিলিটি ভেহিকেল -এর দিকে সেই চাহিদার কথা মাথায় রেখে ভারতের বৃহত্তম মোটর গাড়ি কোম্পানি মারুতি-সুজুকি এনেছে ভিতারা ব্রেজা এসইউভি জার্মান গাড়ির বিশ্ব ভাবমূর্তি বজায় রেখে মার্সিডিজ বেঞ্জের আছে দু টি মডেলের এসইউভি জিএলসি ও এস-ক্লাস ক্যাব্রিওলে অউডি এনেছে বিলাসবহুল আর৮ ভি১০ ভারতীয় মুদ্রায় যার দাম পড়বে প্রায় আড়াই কোটি টাকা এই মডেলটির আবরণ উন্মোচন করেন ক্রিকেটার বিরাট কোহলি বিএমডাব্লিউ-র ভাঁড়ার থেকে আনা হয়েছে নজরকাড়া নতুন মডেলের সেভেন সিরিজের গাড়ি আই-৮ যার আবরণ উন্মোচন করেন কিংবদন্তি ক্রিকেটার বিএমডাব্লিউ-র ব্র্যান্ড অ্যাম্বাসাডর শচীন টেন্ডুলকার ফোকসভাগেন এনেছে একান্তভাবে ভারতীয় ক্রেতাদের জন্য অ্যামিও এবং টিগুয়ান কম্পপ্যাক্ট কার দূষণ বিতর্ককে পেছনে রেখে ফোকসভাগেনের সব মডেলই পরিবেশ-বান্ধব এমনটাই দাবি করা হয়েছে কোম্পানির তরফ থেকে জাপানের হন্ডা এনেছে বড় গাড়ি বিআর-ভি এসেছে ডাটসুন নিসান টয়োটার নতুন মডেল প্রতিটি মডেলেই যেন চোখ আটকে যায় যেমন সুন্দর গড়ন তেমন সুন্দর রং তেমন আরামদায়ক বৈশিষ্ট্য প্রদর্শনী মঞ্চে আছে টাটা কোম্পানির অভিজাত দামি গাড়ি জাগুয়ার যার দাম শুরু ৪০ লাখ টাকা থেকে আরো আছে শেভ্রলের এসেন্সিয়া দক্ষিণ কোরিয়ার একেবারে আনকোরা টাকসন এমন অনেক নতুন মডেলের গাড়ি যা এ বছরেই ভারতের বাজারে আসবে এছাড়া আগামী দিনে যেসব মডেলের গাড়ি আনা হবে বেশ কিছু কোম্পানি সেই সব কনসেপ্ট গাড়ির নমুনাও তুলে ধরেছে এই অটো এক্সপো ২০১৬-তে মেক ইন ইন্ডিয়া কর্মসূচিতে অনেক বিদেশি অটো কোম্পানি ভারতেই তাদের গাড়ি তৈরির ওপর জোর দিচ্ছে এ কথা সংবাদমাধ্যমকে বলেছেন সিয়াম-এর এক শীর্ষ কর্তা তিনি জানান এবারের প্রদর্শনীতে যোগ দিয়েছে অটো শিল্পের প্রায় ১৬০০ প্রদর্শক এই প্রথম অটো-শোর দু টি ভাগ একটি মোটর গাড়ির অন্যটি মোটর গাড়ির যন্ত্রাংশের তবে শুধু মোটর গাড়িই নয় রয়েছে মোটরবাইকও তরুণ প্রজন্মের মাথা ঘুরিয়ে দেবার মতো আমদানি করা একেবারে অভিনব মডেলের মোটরবাইক যার দাম ভারতীয় মুদ্রায় প্রায় দু কোটি টাকা এছাড়াও রয়েছে স্কুটার ফর্মুলা রেসিং কার আর ভিন্টেজ গাড়ির প্যাভেলিয়ন অটো এক্সপোর যৌথ উদ্যোক্তা হলো সোসাইটি অফ ইন্ডিয়ান ম্যানুফ্যাকচারার্স সংক্ষেপে সিয়াম এবং অটো কম্পোনেন্ট ম্যানফ্যাকচারার্স অ্যাসোসিয়েশন সংক্ষেপে অ্যাকমা এবং ভারতীয় শিল্প মহাসংঘ প্রতিদিন দর্শক ক্রেতা ডিলারদের ভিড় উপচে পড়ছে এই মোটর গাড়ি শো-তে চলেছে ভারতীয় ডিলারশিপ পাবার জন্য দফায় দফায় বৈঠক এভাবেই ভারত হবে বিশ্বের বৃহত্তম অটো বাজার বলেন অ্যাকমার এক শীর্ষ কর্মকর্তা পাশাপাশি প্রদর্শনীর জৌলুস বাড়াতে বলিউড চিত্রতারকাদের আনাগোনা বাড়ছে তাঁদের জন্য রয়েছে আলাদা বলিউড প্যাভেলিয়ন সিয়াম-এর আরেক কর্তাব্যক্তির কথায় বলিউড ও গাড়ির প্রতি ভারতীয়দের আকর্ষণ দুর্বার এই দুই বিন্দুকে জুড়তে চেয়েছি আমরা তাই বলিউডের সিনেমায় ব্যবহৃত বিখ্যাত সব গাড়ির কিছু নমুনাও রাখা হয়েছে এখানে আপনি কি গেছেন অটো এক্সপোতে জানান আপনার অভিজ্ঞতা নীচের ঘরে