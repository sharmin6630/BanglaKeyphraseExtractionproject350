দাঙ্গার মুখে বেশ কিছু ফুটবল ম্যাচ স্থগিত করতে বাধ্য হলো লন্ডন তবে বার্মিংহ্যামে ভারতের বিরুদ্ধে ইংলিশদের ক্রিকেট ম্যাচ স্থগিত করা হয়নি এদিকে ২০১২ সালে লন্ডনে অনুষ্ঠেয় অলিম্পিক আসরের নিরাপত্তা নিয়ে জল্পনা-কল্পনা চলমান দাঙ্গার মুখে বুধবারের আন্তর্জাতিক প্রীতি ফুটবল ম্যাচ স্থগিত করেছে ফুটবল অ্যাসোসিয়েশন - এফএ ওয়িম্বলের মাঠে নেদারল্যান্ডসের বিরুদ্ধে খেলার কথা ছিল ইংলিশদের এর আগে ঘানা ও নাইজেরিয়ার মধ্যে খেলাটিও স্থগিত করা হয় এছাড়া লিগ কাপের খেলাগুলোও বাতিল করতে হয়েছে খেলোয়াড় ও দর্শক-ভক্তদের নিরাপত্তার অভাবে একইসাথে সপ্তাহান্তে চলতি মৌসুমের ইংলিশ প্রিমিয়ার লিগ শুরুর কথা থাকলেও তা পূর্ব নির্ধারিত সময় অনুযায়ী আয়োজন করা যাবে কি না তা নিয়েও দেখা দিয়েছে দ্বিধা-দ্বন্দ্ব বৃহস্পতিবার প্রিমিয়ার লিগ এবং ফুটবল লিগের কর্মকর্তারা এ ব্যাপারে সিদ্ধান্ত নেবেন বলে জানানো হয়েছে অবশ্য গত সোমবার বার্মিংহ্যাম দাঙ্গার কবলে পড়লেও সেখানকার কর্তৃপক্ষ জানিয়ে দিয়েছেন যে ভারতের বিরুদ্ধে ইংলিশদের ক্রিকেট ম্যাচ স্থগিত করা হচ্ছে না ইংলিশ অধিনায়ক অ্যান্ড্রু স্ট্রাউস জানিয়েছেন সহিংসতা সত্ত্বেও তাঁর দলের প্রস্তুতির কোন ব্যাঘাত ঘটেনি তিনি বলেন টেলিভিশনে সহিংসতার যেসব ছবি দেখা যাচ্ছে তা লোমহর্ষক ইংল্যান্ডের গর্বের মুহূর্তগুলোর সাথে এটা কোনভাবেই মিলে না তবুও আমরা অন্যান্য খেলার মতোই খেলা চালিয়ে যেতে চাই এদিকে ২০১২ সালের ২৭ জুলাই থেকে ১২ আগস্ট পর্যন্ত অনুষ্ঠেয় অলিম্পিক আসরের জন্য চলছে ব্যাপক প্রস্তুতি নতুন সাজে সাজানো হচ্ছে ঐতিহাসিক লন্ডনকে ক দিন আগেই লন্ডন শুরু করেছে লন্ডন অলিম্পিকের জন্য দিন গণনা তথা কাউন্ট-ডাউনের পর্ব বর্তমানে আন্তর্জাতিক অলিম্পিক কমিটি - আইওসি র শীর্ষ কর্মকর্তারা প্রস্তুতিমূলক ধারাবাহিক বৈঠক করে চলেছেন লন্ডনে রয়েছেন বিশ্বের প্রায় ২০০ দেশের প্রতিনিধিরাও অথচ এমন সময়ে লন্ডনসহ বেশ কিছু শহরে দাঙ্গা ছড়িয়ে পড়ায় অলিম্পিক আসরের নিরাপত্তা নিয়ে উদ্বেগ দেখা দিয়েছে ম্যারাথনে বিশ্ব রেকর্ডধারী অ্যাথলেট পাউলা ব়্যাডক্লিফের উদ্বেগ এক বছরেরও কম সময়ের মধ্যে গোটা বিশ্বের অতিথিদের আমরা লন্ডনে স্বাগত জানাবো অথচ এখনকার পরিস্থিতিতে বিশ্বের মানুষ এখানে আসতে চাচ্ছে না দেশ এখন সবচেয়ে খারাপ সময়ের মধ্যে রয়েছে প্রায় একই উদ্বেগ ঝরে পড়েছে দুইবারের অলিম্পিক চ্যাম্পিয়ন কেলি হোমসের টুইটার বার্তায় অবশ্য ক্রীড়াবিদদের এমন উদ্বেগের জবাবে আশার বাণী শুনিয়েছেন আইওসি এবং লন্ডন অলিম্পিক আয়োজক কর্তৃপক্ষও আইওসি এর মুখপাত্র মার্ক অ্যাডামস বলেন অলিম্পিক আসরে নিরাপত্তার বিষয়টি আইওসি র অগ্রাধিকার প্রাপ্ত তবে এটা নিশ্চিত করা স্থানীয় আয়োজকদের দায়িত্ব এবং তা সঠিকভাবেই নিশ্চিত করা সম্ভব হবে বলে আমাদের আস্থা রয়েছে প্রতিবেদন হোসাইন আব্দুল হাই সম্পাদনা দেবারতি গুহ