জার্মানির ম্যোনশেনগ্লাডবাখ শহরে অবস্থিত নিডাররাইন ফলিত বিজ্ঞান বিশ্ববিদ্যালয় সেখানে টেক্সটাইল ও ক্লোদিং ম্যানেজমেন্ট বিষয়ে ব্যাচেলর ডিগ্রিতে রেকর্ড পরিমাণ নম্বর পেয়েছেন বাংলাদেশি ছাত্র মো. আসলাম হোসেন দেশ থেকে হাজার হাজার মাইল দূরে বাবা-মা ভাই-বোন আত্মীয় স্বজন সব ছেড়ে জার্মানির ম্যোনশেনগ্লাডবাখ শহরে পড়াশোনা করছেন আসলাম হোসেন তবে নিজ প্রতিভার স্বাক্ষর রেখেছেন কঠোর অধ্যবসায়ের মাধ্যমে নিডাররাইন ফলিত বিজ্ঞান বিশ্ববিদ্যালয় থেকে রেকর্ড পরিমাণ ৯৫ শতাংশেরও বেশি নম্বর নিয়ে বিএসসি সম্মান পাশ করেছেন তিনি ইংরেজি মাধ্যমে পরিচালিত এই শিক্ষা কার্যক্রমে ফার্স্ট ক্লাস ফার্স্ট হওয়ায় বিশ্ববিদ্যালয় কর্তৃপক্ষ তাঁকে আনুষ্ঠানিকভাবে বিশেষ পদক দিয়েছে ডিডাব্লিউ এর সাথে একান্ত সাক্ষাৎকারে আসলাম হোসেন বলেন আসলে সবকিছুই এখানে একটি নিয়মমাফিক চলে নিয়মিত পড়াশোনা শ্রেণিকক্ষে উপস্থিতি লেকচার নোট করা - এসব কিছু করেছি এছাড়া শিক্ষকদের সাথেও ভালো যোগাযোগ ও আলোচনা করার সুযোগ গ্রুপ স্টাডি এখানে অধ্যয়নরত বাংলাদেশি শিক্ষার্থীদের সহযোগিতা এবং দেশ থেকে বাবা-মা র উৎসাহ আমাকে এমন সাফল্য অর্জন করতে সহায়তা করেছে তবে জার্মান ছাত্র-ছাত্রীরা যেভাবে সুন্দর করে নোট করে এবং বিভিন্ন রঙের কালি ব্যাবহার করে যত্নের সাথে অধ্যয়ন করে - সেগুলো খুব ছোট ছোট বিষয় হলেও সেগুলো যে বেশ সহায়ক ভালো ফল করার ক্ষেত্রে তা আমি লক্ষ্য করেছি পাশাপাশি আমি ব্যাচেলর থিসিস যেটা করেছি সেটাও আমাকে অনেক এগিয়ে দিয়েছে তিনি জানান জার্মানিতে ব্যাচেলর পর্যায়ে তিনি কোনো বৃত্তি পাননি তবে পরীক্ষায় ভালো ফলাফলের জন্য বিশ্ববিদ্যালয় কর্তৃপক্ষ তাঁর টিউশন ফি মওকুফ করে দিয়েছিল অবশ্য এখন মাস্টার্স পর্যায়ে তিনি বৃত্তির জন্য আবেদন করেছেন এবং বৃত্তি পাবেন বলে আশা করছেন জার্মানিতে বৃত্তি ছাড়া যারা লেখাপড়া করতে আসে তারা পড়াশোনার পাশাপাশি কাজ করে নিজের খরচ চালানোর সুযোগ কতটা পায় - এমন প্রশ্নের উত্তরে আসলাম বলেন এখানে এসে প্রথম দুই তিন মাস কাজ পাওয়া মুশকিল তবে তারপর কাজ পাওয়া যায় এক্ষেত্রে ইউরোপের অন্যান্য দেশে যে অবস্থা তার চেয়ে জার্মানিতে ছাত্র-ছাত্রীদের জন্য কাজের সুবিধা বেশি রয়েছে এছাড়া এখানে আসার পর বিশ্ববিদ্যালয়ের সাথে ভালোভাবে যোগাযোগ রাখলে বিশ্ববিদ্যালয়েই বেশকিছু কাজের সুযোগ পাওয়া যায় আর সেক্ষেত্রে একই ক্যাম্পাসে কাজ এবং পড়ালেখা দু টোই হলে একটু বেশই সুবিধা হয় এএসটিএ কিংবা বিশ্ববিদ্যালয়ের আন্তর্জাতিক দপ্তরের সাথে যোগাযোগ রাখলে এ ধরণের কাজের খোঁজ পাওয়া সহজ আসলাম হোসেন জার্মানি আসার আগে বাংলাদেশে পুরান ঢাকার আরমানিটোলা সরকারি উচ্চ বিদ্যালয় থেকে মাধ্যমিক পরীক্ষা পাস করেন এরপর ঢাকা কলেজ থেকে উচ্চ মাধ্যমিক পাস করে মেডিকেল কলেজে ভর্তির চেষ্টা করেন কিন্তু মেডিকেল কলেজে ভর্তির সুযোগ না পেয়ে জাহাঙ্গীরনগর বিশ্ববিদ্যালয়ে কিছুদিন পড়াশোনা করেন তিনি তবে সেখানে পড়াশোনা শেষ না করেই জার্মানির বিশ্ববিদ্যালয়ে সুযোগ হলে তিনি এখানে এসে ব্যাচেলর ডিগ্রি করেন সাক্ষাৎকার হোসাইন আব্দুল হাই সম্পাদনা দেবারতি গুহ