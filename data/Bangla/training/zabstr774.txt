কল্পনা করুন তো ২০৩৭ সালে আমাদের এই পৃথিবীটা দেখতে কেমন হবে এই গ্রহের বাসিন্দারা কীভাবে জীবন যাপন করবেন সাইন্স ফিকশনে ফ্যান্টাসি তো সীমা ছাড়িয়ে যায় তবে এ নিয়ে বাস্তবসম্মত গবেষণাও রয়েছে ২০৩৭ সালে এসেও প্লেন বা হেলিকপ্টারে করে কাজে যেতে পারবে না মানুষ কিংবা চাঁদে ও মঙ্গল গ্রহে চাষাবাদও করতে পারবে না অন্তত এটা বলা যায় গত ২০ বছর ধরে ভবিষ্যৎ পৃথিবীর চালচিত্রটা কেমন হবে তা নিয়ে গবেষণা করছে হামবুর্গের ট্রেন্ড ব্যুরো সংগ্রহ করছে তথ্য-উপাত্ত সংস্থাটির পরিচালক বির্গিট গেবহার্ট তাঁর সঙ্গে আছেন সমাজতত্ত্ববিদ ও প্রযুক্তি বিশেষজ্ঞরা তাঁদের ভবিষ্যদ্বাণী র অনেক কিছু ফলেও গেছে ইতিমধ্যে ২৫ বছর পর জার্মানির চেহারাটা দেখতে কেমন হবে এটাই এখন গবেষণার বিষয় বির্গিট গেবহার্ট ও তাঁর সহকর্মীদের ধারণা করা হচ্ছে তথ্য প্রযুক্তির ইতিবাচক দিকটি তুলে আনতে চেষ্টা করবে জার্মানরা ব্লগ বা ফেসবুকে ঢুকে কেউ হ্যাকিং করতে পারে বা প্রযুক্তিকে অপব্যবহার করতে পারে এই আতঙ্কটা আর থাকবে না পেশা পরিবার ও বিনোদন এই তিন ক্ষেত্রের মধ্যে অনায়াসে তাল মিলিয়ে চলতে পারবে মানুষ তবে জার্মানিতে লোকজন আরও প্রতিযোগিতামুখী হবে ধনী দরিদ্রের ফারাকটাও বাড়বে পরিষেবা ক্ষেত্রে মানুষের সুযোগ সুবিধা বৃদ্ধি পাবে বাজার সদাই করতে সহায়তা পাওয়া যাবে বাচ্চা বৃদ্ধ ও প্রতিবন্ধীদের দেখাশোনা করতেও সাহায্য পাওয়া যাবে এসবের জন্য খরচও খুব বেশি হবেনা অনেক কিছু করে দেবে রোবোটরা একেবারে জুতা সেলাই থেকে চণ্ডীপাঠ পর্যন্ত এমনকি অসুখ হলে ঠিকমতো ওষুধও খাইয়ে দেবে যান্ত্রিক মানুষরা আর একটা প্রবণতাও লক্ষ্য করা যাবে মানুষের মধ্যে কোনো কিছু কিনে মালিক হওয়ার চাইতে ভাগাভাগি বা বদলাবদলি করার দিকে ঝুঁকে পড়বে লোকে যেমন একটি গাড়ি সারাদিন কাজে না লাগলে ভাগাভাগি করে ব্যবহার করা হবে দিনে একজন রাতে আরেক জন এই ভাবে দুই তরফেরই আর্থিক সাশ্রয় হবে বার্লিনে তো এখনই একটা প্রবণতা লক্ষ্য করা যাচ্ছে কয়েকজন মিলে একটি বাগান লিজ নেন কাজকর্ম করেন ভাগাভাগি করে ফলমূল-তরিতরকারিটাও ভাগ করে নেন শহরগুলি অবশ্য মানুষের ভিড়ের হাত থেকে রক্ষা পাবে না তবে কম্পিউটার নিয়ন্ত্রিত ইলেকট্রিক গাড়ি শহরের ঘনবসতিপূর্ণ এলাকায় চলাফেরা সহজ করবে বড়বড় দালানে নিজস্ব বিদ্যুতশক্তি উত্পাদনের ব্যবস্থা থাকবে ছাদে তৈরি করা হবে বাগান ফলে আবহাওয়ার ওপর পড়বে ইতিবাচক প্রভাব শহরের ধনী বাসিন্দারা দেয়ালঘেরা বাড়িতে বসবাস করবেন গেটে থাকবে দারোয়ান এতে করে বেকার অভিবাসী বা দরিদ্রদের কাছ থেকে দূরত্ব বজায় রাখা যাবে যাদের সংখ্যা দ্রুত বাড়তে থাকবে জার্মানিতে অন্যদিকে বিভিন্ন প্রজন্ম কাছাকাছি বসবাস করতে পছন্দ করবে প্রযুক্তির দৌড় অনেকটা বেড়ে যাবে ডিজিটাল ভিজিটিং কার্ডের মাধ্যমে অন্যকে চেনাজানা সহজ হবে কার্ডে শুধু ব্যক্তির নাম ঠিকানা নয় আত্মীয়স্বজন পছন্দ -অপছন্দ হবি ইত্যাদি সব কিছুর উল্লেখ থাকবে স্ক্যানারের মাধ্যমে জানা যাবে কোন পণ্য কোথায় সস্তায় পাওয়া যাচ্ছে অর্থাৎ আশপাশের এলাকাটাই দোকানপাটের মত হবে চাহিদা অনুযায়ী জিনিসপত্র তৈরি করা হবে প্রত্যেকের রুচি অনুযায়ী পোশাক আশাক বা ভোজ্যপণ্য প্রস্তুত করা হবে অর্থাৎ কর্তার ইচ্ছায় হবে কর্ম পুঁজিবাদী সমাজব্যবস্থা ভবিষ্যতেও বজায় থাকবে ইন্টারনেটের মাধ্যমে বিশ্বের যে কোনো জায়গায় কাজ খোঁজা আরও সহজ হবে খেয়েপরে বেঁচে থাকতে অ্যামেরিকায় যেমন একাধিক কাজ করতে হয় অনেককে জার্মানিতেও এই রকম একটা প্রবণতা দেখা যাবে এক কাজ থেকে আরেক কাজে ছুটবে লোকে ট্রেনিং প্রশিক্ষণ চলতেই থাকবে অনেক বেশি বয়স পর্যন্ত কাজ করবে মানুষ অভিজ্ঞতার ওপর জোর দেয়া হবে বেতন বাড়ানোর চেয়ে অন্যান্য সুযোগ সুবিধা দেয়া হবে কর্মীদের যেমন কাজের ফাঁকে ফাঁকে একটু ন্যাপ বা বিশ্রাম নেওয়ার ব্যবস্থা করা হবে অফিসে থাকবে হালকা ব্যায়ামের ব্যবস্থা পাওনা ছুটি ছাড়াও অতিরিক্ত ছুটি মঞ্জুর করা হবে প্রবীণ কর্মীদের জন্য ব্যক্তিগত ও পেশাগত জীবনের মধ্যে সীমারেখাটা একাকার হয়ে যাবে এমন একটা পৃথিবীতে আমি বাস করতে চাইনা বির্গিট গেবহার্ট ভবিষ্যতের এই চিত্রটা যেখানেই তুলে ধরেছেন সেখানেই এমন একটা উত্তর পাওয়া গেছে যে সমাজে মানুষ এত আত্মকেন্দ্রিক নিঃসঙ্গ ও হৃদয়হীন সেখানে স্বস্তি বোধ করা যাবে না এটাই অনেকের ধারণা বির্গিট গেবহার্ট অবশ্য মনে করেন ভবিষ্যতের জার্মানি অতটা ধূসর নয় অনেক ইতিবাচক দিকও রয়েছে সেখানে নতুন নতুন সুযোগ সুবিধাগুলিকে একটু হাতড়ে দেখলে ভয়ও দূর হবে মানুষের মন থেকে