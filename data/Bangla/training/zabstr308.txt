ভারতে ত্রিভাষা সূত্রের স্কুল সিলেবাস থেকে জার্মান ভাষার পরিবর্তে সংস্কৃত ভাষা ঢোকানোর যে সিদ্ধান্ত মোদী সরকারের মানব সম্পদ বিকাশ মন্ত্রণালয় নিয়েছে তা অত্যন্ত অবিবেচক এবং বস্তুত হঠকারি মনে করেন অনিল চট্টোপাধ্যায় ভারতের কেন্দ্রীয় বিদ্যালয়গুলিতে প্রায় ৮০ হাজার পড়ুয়া গত তিন বছর ধরে জার্মান ভাষা পড়ে আসছে ফাইনাল পরীক্ষার আর মাত্র মাস চারেক বাকি থাকতে দুম করে সরকারের এই সিদ্ধান্তকে তাই শিক্ষার্থীদের ভবিষ্যত নিয়ে সরকারের ছিনিমিনি খেলা ছাড়া আর কী বলা যায় এই চার মাসে নতুন একটা ভাষা শিখে পরীক্ষা দেয়া যে কোনোমতেই সম্ভব নয় আর শুধু পড়ুয়া কেন শিক্ষক-শিক্ষিকারাও পড়বেন সমস্যায় তাছাড়া জার্মান ভাষার পঠন-পাঠনের উপযুক্ত অবকাঠামো তৈরিতে লক্ষ লক্ষ ইউরো খরচ করে চলেছে জার্মান সরকার শিক্ষার্থী এবং তাদের অভিভাবকদের আপত্তিতে অবশেষে সরকার সিদ্ধান্ত সংশোধন করে বলেছেন তৃতীয় ভাষা হিসেবে সংস্কৃতের পরিবর্তে কেউ অন্য কোনো ভারতীয় ভাষাও নিতে পারবে এটা আসল সমাধান নয় প্রশ্নটা হলো সরকার যেখানে জোর দিচ্ছে দক্ষতার ওপর ছড়িয়ে দিতে চাইছে গোটা বিশ্বে ভারতের দক্ষ মানব সম্পদ সেখানে সোপান হবে জার্মান ভাষার মতো বিশ্বস্বীকৃত ভাষার বুতপত্তি আমি বলতে চাইছি ভারতীয় ভাষার সঙ্গে জার্মান ভাষাটা শেখা থাকলে বিশ্বে বিশেষ করে জার্মানিতে তাদের কাজে-কর্মে এবং পেশাগত দক্ষতার দিক থেকে জায়গা করে নেয়াটা অনেক সহজ হবে প্রচুর ছাত্র-ছাত্রী প্রতি বছর জার্মানিতে যায় বিজ্ঞান ও প্রযুক্তিগত উচ্চশিক্ষায় এবং পেশাগত কাজে সেখানে সংস্কৃত ভাষার জ্ঞান তাদের বড়জোর হাইডেলবার্গ বিশ্ববিদ্যালয়ে সংস্কৃত গবেষক করে তুলতে পারে তাই আমি মনে করি ত্রিভাষা সূত্র অনুযায়ী পড়ুয়াদের তৃতীয় ভাষা বেছে নেবার সুযোগ দেয়া উচিত কেন্দ্রীয় শিক্ষা মন্ত্রণালয় জাতীয় শিক্ষানীতির রূপরেখা তৈরি করে দিতে পারেন মানদণ্ড স্থির করে দিতে পারেন কিন্তু সার্বিক মূল্যায়নের ভিত্তিতে তা রূপায়নের দায়িত্ব থাকবে শিক্ষাবিদদের ওপর তাঁরা বলবেন কিভাবে ভারতের তরুণ সমাজ তাঁদের পেশাগত কাজকর্ম এবং পঠন-পাঠনে দক্ষতার নজির রাখতে পারে বহির্বিশ্বে পরিতাপের বিষয় ভারতে সব কিছুতেই একটা রাজনীতির ছায়া না হলে সংস্কৃত ভাষা নিয়ে সরকারের এত হৈচৈ করার কারণ নেই আম আদমি পার্টি এর বিরুদ্ধে ইতিমধ্যেই আসরে নেমে পড়েছে অবিলম্বে এই নীতি পুনর্বিবেচনা করার দাবিও তুলেছে আর আমারও মনে হয় সেটা করা দরকার