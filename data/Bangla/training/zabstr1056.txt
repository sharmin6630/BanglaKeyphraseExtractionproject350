বাংলাদেশে নির্বাচন পরবর্তী সহিংসতা থামছে না ভোট-বিরোধীরা যেমন সহিংসতায় জড়িয়ে পড়ছেন তেমনি পিছিয়ে নেই আওয়ামী লীগও এ সব সহিংসতার প্রধান টার্গেট সংখ্যালঘু সম্প্রদায়ের মানুষ যার জন্য পরস্পরকে দায়ী করছে সরকার ও বিরোধীদল রবিবারের একতরফা নির্বাচনের পর বাংলাদেশের যশোর দিনাজপুর ঠাকুরগাঁও চট্টগ্রাম মাগুরা এবং সাতক্ষীরায় সংখ্যালঘু সম্প্রদায়ের ওপর হামলা চলে দুর্বৃত্তদের দেয়া আগুনে পুড়ে যায় সংখ্যালঘুদের কয়েকশ বাড়িঘর দোকানপাট ব্যবসায়িক প্রতিষ্ঠান অনেকেই এরপর নিজ নিজ এলাকা ছেড়ে পালিয়ে যান প্রাণ ভয়ে দিনাজপুরের সদর উপজেলার একটি গ্রামে নির্বাচনের পর নির্বাচন বিরোধীরা সংখ্যালঘুদের বাড়ি-ঘর দোকান-পাট ও ব্যাবসায়িক প্রতিষ্ঠানে হামলা চালায় চলে ভাঙচুর দেয়া হয় আগুন সেখানকার শতাধিক সংখ্যালঘু পরিবার আশ্রয় নিতে বাধ্য হয় পাশের কর্ণাই গ্রামে কয়েকটি বাড়িতে যশোরের অভয় নগরের চাপাতলা গ্রামের মালোপাড়াতেও সংখ্যালঘুদের ওপর হামলা হয়েছে নির্বাচনের পর পর নির্বাচন বিরোধীরা অর্ধশতাধিক বাড়ি-ঘরে হামলা চালিয়ে লুটপাট করে এরপর বাড়ি-ঘর আগুন দিয়ে পুড়িয়ে দেয় দুর্বৃত্তরা শেষ পাওয়া খবর অনুযায়ী ঐ এলাকার সংখ্যালঘুরা সর্বস্ব হারিয়ে এখন খোলা আকাশের নীচে আশ্রয় নিয়েছেন মাগুরার বাটাজের গ্রামে নির্বাচন বিরোধীরা হামলা চালিয়ে ঘর-বাড়ি ছাড়াও পানের বরজ পুড়িয়ে দিয়েছে বলে অভিযোগ পাওয়া গছে এছাড়া ঠাকুরগাঁও সাতক্ষীরা এবং চট্টগ্রামে সংখ্যালঘুদের ওপর হামলা ও বাড়ি-ঘর পুড়িয়ে দেয়ার খবর পাওয়া গেছে সাতক্ষীরার সংখ্যালঘুরা বাড়ি-ঘর ছেড়ে নিরপদ আশ্রয়ের সন্ধানে চলে যাচ্ছেন বলে জানা গেছে যশোরের সাংবাদিক সাজেদ রহমান ডয়চে ভেলেকে জানান নির্বাচনের পর অভয় নগরে সংখ্যালঘুদের ওপর হামলা হলে নারী-পুরুষ ও শিশুরা ভৈরব নদী সাঁতরে পাশের গ্রামে আশ্রয় নেন এরপর সেখানে প্রশাসন ও পুলিশ গেলেও তাঁরা নিজ গ্রামে ফিরতে ভয় পাচ্ছেন উপজেলা প্রশাসনের পক্ষ থেকে তাঁদের কিছু সহায়তা দেয়া হলেও সেখানকার নব নির্বাচিত সংসদ সদস্য রণজিত রায় ক্ষতিগ্রস্থদের দেখতে যাননি মঙ্গলবার সরেজমিন পরিদর্শন করে সাজেদ রহমান জানান পুরো অভয় নগরে এখন ভীতিকর পরিস্থতি বিরাজ করছে ক্ষতিগ্রস্থরা তাঁকে জানিয়েছেন যে তাঁদের ভোট দিতে বারণ করা হয়েছিল আর সেই বারণ না শোনাতেই তাঁদের ওপর হামলা হয়েছে ওদিকে দিনাজপুরের সাংবাদিক খাদেমুল ইসলাম মঙ্গলবার দিনাজপুর সদরের ঘটনাস্থল পরিদর্শন করে ডয়চে ভেলেকে জানান সেখানে প্রশাসন এখন ত্রাণ সহায়তা দিলেও সংখ্যালঘুদের মধ্যে আতঙ্ক কাটেনি তাঁরা খোলা আকাশে নীচে পুলিশ পাহারায় অবস্থান করছেন আশেপাশের গ্রামের সংখ্যালঘুরাও চরম আতঙ্কে আছেন ভয়ে কেউ স্কুলেও যাচ্ছে না তবে খাদেমুল ইসলাম জানান এ পর্যন্ত হামলার ঘটনায় দুটি মামলা হয়েছে গঠন করা হয়েছে তদন্ত কমিটিও এদিকে দেশের কমপক্ষে ১৫টি জেলায় নির্বাচন পরবর্তী শতাধিক সহিংস ঘটনায় অন্তত পাঁচজন নিহত হয়েছেন ঢাকার দোহার উপজেলায় নির্বাচনে পরাজিত পক্ষ বিজয়ী পক্ষের ওপর হামলা চালিয়ে তিনজনকে কুপিয়ে হত্যা করেছে নির্বাচনে আওয়ামী লীগ প্রার্থী সাবেক প্রতিমন্ত্রী আব্দুল মান্নান খান পরাজিত হয়েছেন জয়ী হয়েছেন জাতীয় পার্টির প্রার্থী নির্বাচনকালীন সরকারের প্রতিমন্ত্রী সালমা ইসলাম সংখ্যালঘুদের ওপর হামলার জন্য সরকার ও বিরোধী দল পরস্পরকে দায়ী করছে তবে জাতীয় মানবাধিকার কমিশনের চেয়ারম্যান অধ্যাপক ড. মিজানুর রহমান ডয়চে ভেলেকে বলেন জনগণের জানমালের নিরাপত্তা দেয়ার দায়িত্ব সরকারের সংখ্যালঘুরা নির্যাতনের শিকার হবে তাঁদের ঘর-বাড়ি পুড়িয়ে দেয়া হবে আর সরকার তাকিয়ে তাকিয়ে দেখবে তা হয় না সরকারকে দায়িত্ব নিতে হবে অপরাধীদের প্রতিরোধ এবং আক্রমণ বন্ধে সরকারকে কঠোর অবস্থানে যেতে হবে তিনি বলেন সংখ্যালঘুরা এখন এক ভীতিকর পরিবশের মধ্যে আছেন সংবাদমাধ্যমে প্রকাশিত খবরে এ সব হামলার জন্য বিএনপি-জামায়াতকে দায়ী করা হচ্ছে কিন্তু সরকারকে তা গভীরভাবে তদন্ত করে দেখতে হবে তার সঙ্গে সঙ্গে বিএনপি-জামায়াতকেও জবাবদিহি করতে হবে অন্যদিকে জাতিসংঘের মহাসচিব বান কি-মুন বাংলাদেশে চলমান সহিংসতায় গভীর উদ্বেগ প্রকাশ করেছেন তিনি বলেছেন জনগণ ও তাঁদের সম্পদের ওপর হামলা এবং সহিংসতা কোনোভাবেই গ্রহণযোগ্য হতে পারে না তাই একটি অংশগ্রহণমূলক গণতন্ত্রের জন্য সংলাপ শুরুর তাগিদ দিয়েছেন তিনি