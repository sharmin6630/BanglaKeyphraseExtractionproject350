বাংলাদেশের কিশোরী ফেলানী হত্যার বিচার শুরু হচ্ছে ১৩ই আগস্ট ভারতের কুচবিহারে বিএসএফ-এর বিশেষ আদালতে এই বিচার হবে বাংলাদেশ থেকে এই বিচারকাজে অংশ নিতে আইনজীবী এবং সাক্ষীসহ মোট চারজন সেখানে যাচ্ছেন ২০১১ সালের ৭ই জানুয়ারি বাংলাদেশের কুঁড়িগ্রাম সীমান্তে ভারতের সীমান্তরক্ষী বাহিনী বিএসএফ-এর হাতে নিহত হয় কিশোরী ফেলানী হত্যাকাণ্ডের পর তার লাশ সীমান্তের কাঁটাতারের ওপর ঝুলে থাকে সেই ছবি দেশি-বিদেশি সংবাদমাধ্যমে প্রকাশ হলে শুধু বাংলাদেশেই নয় সারা দুনিয়ায় এ নিয়ে সমালোচনার ঝড় ওঠে নিন্দা ও প্রতিবাদ জানায় আন্তর্জাতিক মানবাধিকার সংগঠনগুলো শুরু থেকেই বাংলাদেশ এই হত্যাকাণ্ডের বিচার দাবি করে আসছিল ভারত ইতিমধ্যেই এই ঘটনায় জড়িত বিএসএফ সদস্যের বিরুদ্ধে বিভাগীয় ব্যবস্থা নিয়ে এফআইআর দাখিল করেছে এখন শুরু হবে বিচার আর এই বিচার করতে কুচবিহারে বিএসএফ-এর বিশেষ আদালত গঠন করা হয়েছে মামলায় আইনজীবী হিসেবে থাকছেন কুঁড়িগ্রাম জেলা আদালতের সরকারি কৌঁসুলি আব্রাহাম লিংকন সাক্ষী হিসেবে ফেলানীর বাবা নুরুল ইসলাম মামা আব্দুল হানিফ এবং বিজিবি-র প্রতিনিধি হিসেবে লে. কর্ণেল জিয়াউল হক খালেদ কুচবিহারে যাবেন সরকারি কৌঁসুলি আব্রাহাম লিংকন ডয়চে ভেলেকে জানান ফেলানীর লাশের সুরতহাল এবং পোস্টমর্টেম রিপোর্ট সেই সময়ে কাঁটাতারের বেড়ায় ফেলানীর ঝুলন্ত লাশের ছবি ছাড়াও ফেলানীর বাবা এবং মামা হত্যাকাণ্ডের প্রত্যক্ষদর্শী এছাড়া বিএসএফ এই ঘটনায় সেখানে এফআইআর দাখিল করেছে তাতে একজনকে অভিযুক্ত করে ঘটনার বিস্তারিত বিবরণ দেয়া হয়েছে এছাড়া হত্যাকাণ্ডের সময় কুঁড়িগ্রাম সীমান্তে দায়িত্বরত বিএসএফ সদস্যদের ডিউটি রস্টার -ও আছে এ সব দিয়েই মামলার অপরাধী এবং অপরাধ প্রমাণ করা যাবে তিনি বলেন বিএসএফ-এর বিশেষ আদালতে তাঁর প্রধান যুক্তি হবে ফেলানী যদি কোনো অপরাধও করে থাকত তাহলে তাকে আটক করে বিএসএফ তাদের আইন এবং ১৯৭৪-এর সীমান্ত চুক্তি অনুযায়ী শাস্তি বা ব্যবস্থা নিতে পারত কিন্তু কেন একজন কিশোরীর জীবন কেড়ে নেয়া হলো লিংকন জানান তাঁরা ন্যায় বিচার আশা করেন ভারত বিচারের উদ্যোগ নিয়ে তাদের সদিচ্ছার পরিচয় দিয়েছে আর এই বিচারের মধ্য দিয়ে বাংলাদেশ ও ভারতের মধ্যে বন্ধুত্বপূর্ণ সম্পর্ক আরো সুদৃঢ় হবে সাধারণ মানুষের মধ্যে আস্থার ভাব ফিরে আসবে কমে আসবে সীমান্ত হত্যাকাণ্ড বিএসএফ সদস্যরা বুঝতে পারবেন গুলি করলে তাদের জবাবদিহি করতে হবে তিনি জানান তাঁদের চারজনকেই ভারতের ভিসা দেয়া হয়েছে তাঁদের কাছে পাঠানো হয়েছে প্রয়োজনীয় কাগজ-পত্রও ঈদের পরই তাঁরা মামলার জন্য কুচবিহার যাবেন এদিকে ফেলানীর বাবা নুরুল ইসলাম ডয়চে ভেলেকে জানান তিনি আর কখনোই তাঁর ফেলানীকে ফিরে পাবেন না কিন্তু হত্যাকাণ্ডের বিচার হলে তিনি শান্তি অবশ্যই পাবেন তিনি চান আর যেন কোনো ফেলানীকে জীবন দিতে না হয় তিনি জানান হত্যাকাণ্ডের পর সরকারের পক্ষ থেকে তাদের তিন লাখ টাকা অর্থ সহায়তা দেয়া হয়েছে এছাড়া আর কোনো সহায়তা তাঁরা পাননি