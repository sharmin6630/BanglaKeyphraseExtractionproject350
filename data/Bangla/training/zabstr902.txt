বাংলাদেশ এবং ভারত এই দুই দেশের মাঝখানে যে নদী বয়ে চলে তার বুকে মাঝে মাঝে জেগে ওঠে চর আর ভঙ্গুর সেই চরের জমিতেই বাসা বাঁধে কিছু ছিন্নমূল মানুষ সৌরভ ষড়ঙ্গি নির্দেশিত তথ্যচিত্র চর -এর প্রথাসিদ্ধ কোনো গল্প নেই আবার আছেও গল্প এক বহতা নদীর গল্প সেই নদীর খেয়ালখুশির সঙ্গে জুড়ে থাকা কিছু মানুষের বেঁচে থাকার গল্প নদীর চরের হঠাৎ জেগে ওঠা এবং একদিন নদীর গর্ভে বিলীন হয়ে যাওয়ার মতোই ওই মানুষগুলোর স্বপ্নের ভাঙাগড়ার গল্প ২০১২ সালে তৈরি এই ছবির শুটিংয়ের জন্য প্রায় বছর দুয়েক ভারতের ফারাক্কা বাঁধের দুদিকের গ্রামগুলোতে ঘুরেছেন সৌরভ কখনও কখনও একটানা থেকেছেন চরের বাসিন্দাদের সঙ্গে ওদের সুখ-দুঃখের সাক্ষী থেকেছেন তারই ফসল প্রায় দেড় ঘন্টার এই তথ্যচিত্র যা জার্মানির বার্লিনালে চলচ্চিত্র উৎসব থেকে শুরু করে নানা আন্তর্জাতিক উৎসবে সমাদৃত হয়েছে তবে নিজের দেশে বা নিজের শহরে তথ্যচিত্রটি দেখানোর সুযোগ খুব কমই পেয়েছেন নির্দেশক সম্প্রতি কলকাতায় রুশ সংস্কৃতিচর্চা কেন্দ্র গোর্কি সদনে চর দেখার সুযোগ পেলেন আগ্রহী মানুষজন গোর্কি সদনের আইজেনস্টাইন সিনে সোসাইটি এবং লোকসংগীতের দল দোহার-এর যৌথ উদ্যোগে এই অনুষ্ঠানে তথ্যচিত্রটির ডিভিডি সংস্করণ প্রকাশ করলেন বিশিষ্ট কবি-প্রাবন্ধিক শঙ্খ ঘোষ এবং প্রায় পূর্ণ প্রেক্ষাগৃহ দেখে উচ্ছ্বাস চেপে রাখতে পারলেন না নির্দেশক সৌরভ ষড়ঙ্গি বললেন বহু চিত্র পরিচালক তথ্যচিত্র তৈরি করেন কিন্তু সেসব ছবি আদৌ কতজন দেখবেন সে নিয়ে তাঁদের সংশয় থাকে কিন্তু এই জনসমাগম দেখে তাঁর বরং প্রত্যয় হচ্ছে যে সিরিয়াস ছবির দর্শক এখনও আছেন যদিও চর তথ্যচিত্রটির নির্দিষ্ট ধরাবাঁধা কোনও গল্প নেই কিন্তু চরের বাসিন্দা একটি পরিবারের দিনযাপন নিয়মিত অনুসরণ করেছে সৌরভের ক্যামেরা এই পরিবারের ছেলে রুবেল-এর সঙ্গে প্রায়শই অন্তরঙ্গ কথোপকথন চালিয়েছেন ক্যামেরার পিছনে থাকা নির্দেশক সে অর্থে রুবেল এই কাহিনির এক অন্যতম প্রধান চরিত্র কিন্তু সে কেন্দ্রীয় চরিত্র নয় কাহিনির মূল নায়ক অথবা খলনায়ক হল ফারাক্কা বাঁধের কংক্রিট কারাগারে বন্দি হয়ে রাগে ফুঁসতে থাকা এক নদী নিজের যাত্রাপথে যে রোজ কামড়ে খেতে থাকে উপকূলভূমি জনপদ চাষের ক্ষেত লাগাতার ভাঙনে প্রতিদিনই নদীগর্ভে চলে যায় আরও কিছুটা জমি আশ্রয়হীন হয় আরও কিছু মানুষ রুবেলদের পরিবারও এভাবেই ছিন্নমূল ওরা ছিল বাংলাদেশ সীমান্তে ভারতীয় ভূখণ্ডের বাসিন্দা রুবেল যখন মাত্র চার বছরের তখন নদীভাঙনে ওদের বসতবাড়ি জমি-জিরেত সব হারাতে হয়েছিল তার পর থেকেই ওরা নদীর বুকে জেগে ওঠা চর যার মালিকানা ভারত-বাংলাদেশ কোনো দেশেরই নয় যা কার্যত নো ম্যানস ল্যান্ড সেই বেওয়ারিস দ্বীপের বাসিন্দা রুবেলের বয়স এখন ১৪ বছর কিন্তু সমবয়সি আর পাঁচজন তরুণের মতো নয় রুবেল ওকে যখন জিজ্ঞাসা করা হয় একা থাকলে কী ভাবিস তুই মেয়েদের কথা ভাবিস কি তখন রুবেল প্রথমে স্বাভাবিক নিয়মে লজ্জা পায় তারপর প্রবল অস্বস্তি নিয়ে সরে যেতে চায় তার কারণ ১৪ বছর বয়সেই সংসারের দায়িত্ব ঘাড়ে নিতে হয়েছে রুবেলকে যদিও ও পড়াশোনা করতে চায় বাড়িতে বাবা-মায়ের ইচ্ছের বিরুদ্ধে গিয়েই রোজ স্কুলে যায় স্কুল ছুটি হওয়ার পর বিপুল ভারি চালের বস্তা ঘাড়ে করে বাড়ি ফেরে যে চাল পরদিন ভোরে সীমান্তপার কালো বাজারে বিক্রি করে ঘরের জন্যে নুন-তেল শাক-সবজি খরিদ করে আনে তার পর আবার স্কুলে যায় রুবেলের বাবা সারা বছরই অসুস্থ এদিকে রুবেলের বোনকে চরেরই একটি ছেলের সঙ্গে তড়িঘড়ি বিয়ে দিতে কার্যত বাধ্য হয়েছিল ওরা সেই ছেলের বাড়ি থেকে এখন প্রচুর টাকা পণ চাইছে বোন ফিরে এসেছে বাড়ি এ এক অদ্ভুত জীবন যে বিপন্নতার সঙ্গে আমাদের শহর-গ্রামের নিশ্চিন্তে থাকা জীবনের কোনো সংযো. বা সহমর্মিতার কোনো বিনিময় নেই চরের মহিলারা ফেনসিডিল নামে এক নেশার ওষুধ পাচার করে নিজেদের গায়ে বাঁধা গোপন থলেতে শুধুমাত্র এই ভরসায় যে সীমান্তরক্ষী বাহিনীর জওয়ানেরা মেয়েদের গায়ে হাত দেবে না কিন্তু তাই বলে গভীর রাত অবধি তাদের আটকে রাখতে তো কোনো বাধা নেই সেনা চৌকিতে রক্ষীদের সঙ্গে ঝগড়া চলে মেয়েদের রাত গড়িয়ে যায় কেউ বাড়ি ফিরতে পারে না অথচ অনেকের বাড়িতেই উনুন ধরানোর রান্না চড়াবার কেউ নেই বরং অসুস্থ অথর্ব মানুষই বেশি সৌরভ ষড়ঙ্গির তথ্যচিত্রে উঠে এসেছে এই মানুষগুলোর কথা যারা ওই বেওয়ারিস নদী-চরের মতোই বেওয়ারিস বাতিল কিছু মানুষ অথচ যারা হার মানতে চায় না বুভুক্ষু নদী যতই ওদের পায়ের তলার মাটি কেড়ে নেয় ততই মরীয়া হয়ে ওরা খুঁজে নেয় বেঁচে থাকার নতুন ঠিকানা নতুন চর