প্রতি বছর টিউনিশিয়ায় প্রায় ৮ হাজার কন্যাসন্তান স্কুল ছাড়তে বাধ্য হয় এর প্রধান কারণ অনিচ্ছাকৃত গর্ভধারণ কিন্তু যেটা সবচেয়ে অবাক করে সেটা হলো সেই সব গর্ভের পিতৃ পরিচয় বেশিরভাগ ক্ষেত্রে শিক্ষকরাই এখানে ভক্ষক শুধু টিউনিশিয়াই নয় আফ্রিকার পূর্বাঞ্চলের বহু দেশেই দেখা যায় এই একই চিত্র চোখে পড়ে গর্ভের ভারে ভারাক্রান্ত ছোট ছোট অপ্রাপ্তবয়স্ক মেয়েদের নিজ শরীর সম্পর্কে এদের স্বচ্ছ কোনো ধারণা নেই নেই গর্ভের সন্তানকে বড় করার ক্ষমতা অথচ সমাজে পুরুষতন্ত্রের চাপটা আছে ঠিকই আর সেই চাপের ফলেই তারা স্কুল ছাড়তে বাধ্য হয় বাধ্য হয় গর্ভের জারজ সন্তানকে আড়াল করতে অথচ ভবিষ্যতের হাতছানিই তাদের স্কুলের দ্বারপ্রান্তে নিয়ে এসেছিল তখন কি তারা ভেবেছিল ক্লাস ঘরের এই গমগমে আওয়াজেই একদিন তাদের কণ্ঠ রোধ হওয়ার উপক্রম হবে সোমবার সকাল ৮টা বাজতে আর কয়েক মিনিট বাকি আর কিছুক্ষণের মধ্যেই শুরু হয়ে যাবে ইহানামিলো প্রাথমিক বিদ্যালয়ের প্রথম ক্লাস লাইন দিয়ে সারি সারি ছেলে-মেয়ে শ্রেণিকক্ষের দিকে এগোচ্ছে সকলের পরনেই সাদা শার্ট টাই এছাড়া ছেলেরা পরেছে গাঢ় নীল রঙের প্যান্ট আর মেয়েরা ঐ একই রঙের স্কার্ট এস্টার এর পরনেও এই একই পোশাক দশম শ্রেণিতে পড়ছে এস্টার কিন্তু তার ক্লাসের আর পাঁচ জনের মতো নিজের ওপর আর যেন বিশ্বাস নেই মাত্র ১৯ বছরের এই মেয়েটির আর সেটা হবে নাই বা কেন মাত্র এক বছর আগে যে একটি কন্যা সন্তানের জন্ম দিয়েছে এস্টার তার কথায় গর্ভাবস্থায় আমি নিয়মিত স্কুলে আসতে পারি নি কত ক্লাস যে আমায় কামাই করতে হয়েছে পিছিয়ে পড়তে হয়েছে...শুধুমাত্র শারীরিক অসুস্থতার কারণে পেটে বাচ্চা আসার পরে আমার সব কিছুই কেমন যেন বদলে গিয়েছিল এখনও যার জের কাটেনি অবশ্য অন্যান্যদের তুলনায় এস্টার এর ভাগ্য প্রসন্নই বলতে হবে আর এ জন্য এস্টার এর বাবা-মা সত্যিই প্রশংসার যোগ্য বাচ্চা পেটে আসা মানেই যে এস্টার এর ভবিষ্যৎ অন্ধকার হয়ে যাওয়া সেটা তাঁরা মেনে নেন নি বরং তাঁরা সবটা সময় এস্টার এর পাশে ছিলেন এখনও আছেন কিন্তু সবার গল্প তো সমান নয় এস্টার এর ক্লাসেই আরো চার জন মেয়ে রয়েছে যারা এস্টার এর মতোই বাচ্চা প্রসব করেছে স্কুলে থাকতেই তারা আজ হিমশিম খাচ্ছে স্কুলের গণ্ডি পেরোতে এরা ছাড়া আরো অসংখ্য অপ্রাপ্তবয়স্ক মা বাধ্য হয়েছে পড়াশোনা ছেড়ে দিতে তাদের বাচ্চাদের দেখাশোনা করার যে কেউ নেই তাছাড়া এত অল্প বয়সে মা হওয়া শিশুর দেখাশোনা করা এবং পাশাপাশি পড়াশোনা চালিয়ে যাওয়া এটা চাট্টিখানি কথা নয় তার ওপর বেশিরভাগ মেয়েরা যেখানে থাকে সেখান থেকে স্কুলের দূরত্ব প্রায় ১০ থেকে ১৫ কিলোমিটার যেটা তাদের পায়ে হেঁটেই পার করতে হয় ফলে বাড়ি পৌঁছতে তাদের সন্ধ্যা হয়ে যায় অডিও শুনুন 04 00 পুরো অনুষ্ঠানটি শুনতে ক্লিক করুন এখানে এস্টার জানায় স্কুল থেকে বাড়ি আসার পর আমি প্রায়ই খুব ক্লান্ত হয়ে পড়ি তখন মেয়ের দেখাশোনা করা প্রায় অসম্ভব হয়ে পড়ে আমার জন্য কিন্তু আমি মা তাই ক্লান্তি সত্ত্বেও আমাকে তার পরিচর্যা করতে হয় আমিই যে তাকে এ পৃথিবীতে নিয়ে এসেছি এটা আমি কীভাবে ভুলে যাবো কীভাবে এই মাতৃত্বের দায়িত্ব তার ছোট ছোট কাঁধে এসে পড়েছে সে কথা কিছুতেই বলতে চায় না এস্টার তবে টিউনিশিয়ার এ অঞ্চলে এস্টার এর মতো বহু মেয়ে রয়েছে আফ্রিকার আরেক রাষ্ট্র তানজানিয়ার গাইটা রাজ্যের পরিস্থিতিও তথৈবচ সেখানকার তানজানিয়া মিডিয়া উইমেন অ্যাসোসিয়েশন -এর আনানিলিয়া নিকা বলেন বেশিরভাগ ক্ষেত্রে প্রাপ্তবয়স্ক স্কুল শিক্ষকরাই মেয়েদের শ্লীলতাহানি করে থাকে ক্লাসের অল্প বয়স্ক মেয়েদের তারা বলে আমার সঙ্গে না যৌন সম্পর্কে না গেলে আমি তোমাদের পরীক্ষায় পাশ করাবো না বলা বাহুল্য এটা ক্ষমতার একটা অপব্যবহার এতে স্কুল থেকে বিতাড়িত হওয়ারও একটা ভয় কাজ করে মেয়েদের মধ্যে অনেক কিছু অনেক অনৈতিক ঘটনাই এভাবে চলতে থাকে স্কুলের চার গণ্ডির মধ্যে এটা খুবই দুঃখজনক এ সমস্যার একটা বিধান হওয়া প্রয়োজন এমনটাই আশা করেন আনানিলিয়া নিকা কিন্তু টিউনিশিয়া বা তানজানিয়ায় বিশেষ করে গ্রামাঞ্চলে পুরুষতান্ত্রিক সমাজ এহেন ঘটনাকে বিশেষ পাত্তাই দেয় না অনেক শিক্ষকই তাই অন্যায় করেও পার পেয়ে যায় যদিও তানজানিয়ার শিক্ষামন্ত্রী শুকুরা কাভাম্বা বক্তব্য যারা অপ্রাপ্তবয়স্ক মেয়েদের জোর করে যৌন সম্পর্কে লিপ্ত হচ্ছে তাদের কঠোর শাস্তির বিধান আমরা করেছি আগের তুলনায় আইনেও কিছু পরিবর্তন আনা হয়েছে তাই মেয়ের বাবা-মা যদি শিক্ষকটিকে চিনিয়ে দেন তাহলে তাকে শাস্তি পেতেই হবে কিন্তু সেখানেই যে আসল সমস্যা সামাজিক চাপকে অগ্রাহ্য করে কোন বাবা-মা নিজের মেয়ের লজ্জার কথা জন-সমক্ষে প্রকাশ করার সাহস পাবেন তাও আবার টিউনিশিয়া বা তানজানিয়ার মতো পিছিয়ে থাকা সমাজ ব্যবস্থায় প্রতিবেদন ইয়ান-ফিলিপ শলৎস ডিজি সম্পাদনা সঞ্জীব বর্মন