বাতাস সূর্যের আলো এবং বর্জ্য থেকে জ্বালানি আহরণ এখন আর কষ্টকল্পিত কোন ব্যাপার নয় এবার স্পেনের আটলান্টিক উপকূলের ছোট্ট একটা গ্রামে সমুদ্রের ঢেউ থেকে বিদ্যুৎ তৈরির প্রকল্প চালু হয়েছে এই বাস্ক গ্রামটির নাম মুট্রিকু পাঁচ হাজার মানুষের বাস সেখানে সমুদ্র তট মাছ ধরার ট্রলার সখের প্রমোদতরি অর্থাৎ ইয়ট সব মিলিয়ে ছবির মত এক নিসর্গ কেউ যদি হঠাৎ করে এখানে উপস্থিত হয় সে ভাবতেই পারবে না যে এরকম একটা ছোট্ট গাঁয়ে রয়েছে অতি আধুনিক এক বিদ্যুৎ প্রকল্প সমুদ্রের ঢেউ থেকে বিদ্যুৎ তৈরি করছে এই ওয়েভ জেনারেটর প্ল্যান্ট এই প্রকল্প চালু হয়েছে গত জুলাই মাসে প্রায় ৬০০ বাসিন্দার জন্য সরবরাহ করছে বিদ্যুৎ সমুদ্রের পারে বসানো আছে কংক্রিটের এক স্থাপনা তাতে মোট ১৬টি কুঠুরি কুঠুরিগুলো খোলা আছে জেনারেটরের সঙ্গে লাগানো টার্বাইন সমুদ্রের বিশাল বিশাল ঢেউ যখন এসে আছড়ে পড়ে বাতাস ঢুকে যায় সবেগে ঐ শূন্য কুঠুরিগুলোতে বাতাস ওপরে উঠে যায় তার শক্তিতে টার্বাইনগুলো ঘুরতে থাকে তৈরি হয় বিদ্যুৎ কিছু পরীক্ষামূলক প্রকল্পে এই প্রযুক্তি ব্যবহৃত হচ্ছে তবে কিনা মুট্রিকুর এই ওয়েভ এনার্জি প্ল্যান্টটিই প্রথম বাণিজ্যিকভাবে চালু হয়েছে টার্বাইনগুলো সরবরাহ করেছে জার্মান একটি কোম্পানির স্কটিশ অঙ্গ সংস্থা প্রকল্পের বাকি অংশ তৈরি করেছে স্থানীয় বাস্ক কোম্পানি প্রায় ৭ মিলিয়ন ইউরো ব্যয় হয়েছে মুট্রিকুর এই প্রকল্পে বাস্ক অঞ্চলের বিদ্যুৎ সরবরাহকারী কোম্পানি ইভ-এর প্রধান হাভিয়ের মার্কেস জানিয়েছেন নবায়নযোগ্য জ্বালানি ক্ষেত্রে মুট্রিকু একমাত্র মডেল প্রকল্প হয়ে থাকবে না তিনি বললেন আমরা বাস্ক অঞ্চলের সমুদ্রের ঢেউ এর একটা অ্যাটলাস তৈরি করেছি কোন্ জায়গার ঢেউ থেকে বিদ্যুৎ উৎপাদনের সম্ভাবনা বেশি তার হিসাব করে নিয়েছি আমরা আমরা মনে করছি এই প্রযুক্তির সাহায্যে আমরা বাস্ক অঞ্চলের বিদ্যুৎ চাহিদার শতকরা ১০ ভাগ পূরণ করতে পারবো তবে এই প্রযুক্তি যে একেবারে সমস্যাহীন তা নয় মুট্রিকুর প্রকল্পটি চালু করা সম্ভব হয়েছে পরিকল্পিত সময়সূচির প্রায় দুই বছর পর বছরে এই প্রকল্প মাত্র ৬০০ মেগাওয়াট ঘন্টা বিদ্যুৎ উৎপাদন করতে সক্ষম সেই হিসেবে তার ব্যয়ভার খুব বেশি বলে মনে করছেন সমালোচকরা বাস্ক জ্বালানি এজেন্সির কর্মকর্তা হোসে ইগনাসিও কিন্তু তা মনে করেননা তিনি বলেন এধরনের প্রতিটি বিদ্যুৎ প্রকল্পই পরিবেশবৈরী বিদ্যুৎ উৎপাদন এবং বিদ্যুৎ আমদানি ঠেকাতে সাহায্য করবে তাছাড়া এর মধ্য দিয়ে শিল্প প্রতিষ্ঠানগুলো এবং উদ্যোক্তারা নতুন প্রযুক্তি বের করার নতুন নতুন বাজার সৃষ্টি করার সুযোগ পাবে প্রতিবেদন আব্দুল্লাহ আল-ফারূক সম্পাদনা সঞ্জীব বর্মন