জার্মানির বুন্ডেসব্যাংকের আপত্তির মুখে জাল টাকার শাস্তি হিসেবে মৃত্যুদণ্ডের বিধান বাতিলের সিদ্ধান্ত নিচ্ছে বাংলাদেশ ব্যাংক শুক্রবার ব্যাংকটির এক কর্মকর্তা জানিয়েছে একথা এই ঘোষণার পর সিদ্ধান্ত বদলাতে পারে বুন্ডেসব্যাংক টাকা জাল করার অপরাধ প্রমাণিত হলে সর্বোচ্চ শাস্তি মৃত্যুদণ্ড রাখার প্রস্তাবিত বিধান থেকে সরছে বাংলাদেশ বাংলাদেশ ব্যাংকের কর্মকর্তা এ. এফ. এম. আসাদুজ্জামান জানিয়েছেন একথা এর আগে গত বৃহস্পতিবার জার্মানির কেন্দ্রীয় ব্যাংক বুন্ডেসব্যাংক জানায় জাল টাকা প্রতিরোধে বাংলাদেশ ব্যাংককে সহায়তা সংক্রান্ত একটি পরিকল্পিত প্রকল্প স্থগিত রাখার সিদ্ধান্ত নিয়েছে তারা বাংলাদেশ সরকার টাকা জাল করার দায়ে অভিযুক্তদের মৃত্যুদণ্ড পর্যন্ত প্রদানের প্রস্তাব করায় এই সিদ্ধান্ত নিয়েছে বুন্ডেসব্যাংক অবশ্য ব্যাংকটির এই ঘোষণার একদিন পর শাস্তি হিসেবে মৃত্যুদণ্ড প্রদানের প্রস্তাব থেকে সরে আসার কথা জানান আসাদুজ্জামান ফরাসি বার্তাসংস্থা এএফপিকে তিনি বলেন আমরা প্রস্তাবিত আইন থেকে মৃত্যুদণ্ডের ধারাটি বাদ দিতে যাচ্ছি এখানে বলা প্রয়োজন বাংলাদেশে ব্যাপক হারে টাকা জাল হয় এর সঙ্গে সম্পৃক্তদের ধরতে ব়্যাব এবং গোয়েন্দা বাহিনীকে কাজে লাগাচ্ছে সরকার এসংক্রান্ত প্রস্তাবিত আইন যার বিরোধিতা করেছে বুন্ডেসব্যাংক তাতে কমপক্ষে দশ হাজার নকল নোট ছড়ানোর দায়ে ধরা পড়লে সর্বোচ্চ শাস্তি হিসেবে মৃত্যুদণ্ডের প্রস্তাব করা হয়েছিল আর সর্বনিম্ন শাস্তি হচ্ছে ছয় মাসের কারাদণ্ড জার্মানির কেন্দ্রীয় ব্যাংক সাধারণত বিশ্বের বিভিন্ন দেশের কেন্দ্রীয় ব্যাংককে পরামর্শ এবং প্রশিক্ষণ প্রদান করে থাকে জাল টাকা প্রতিরোধে বাংলাদেশ ব্যাংককে সহায়তা করার একটি পরিকল্পনা হাতে নিয়েছিল তাঁরা আগামী ফেব্রুয়ারি মাস নাগাদ সেই পরিকল্পনা বাস্তবায়নের কথা ছিল কিন্তু এরই মাঝে গণমাধ্যমে খবর আসে জাল টাকা তৈরির শাস্তি হিসেবে মৃত্যুদণ্ড পর্যন্ত শাস্তি প্রদানের প্রস্তাব করছে বাংলাদেশ কিন্তু জার্মানি মৃত্যুদণ্ডকে সমর্থন করে না তাই বাংলাদেশ ব্যাংককে সহায়তার সিদ্ধান্ত স্থগিত করে বুন্ডেসব্যাংক তবে বাংলাদেশ মৃত্যুদণ্ডের বিধান বাতিল করলে নিজেদের সিদ্ধান্ত পরিবর্তনের আভাষ দিয়ে রেখেছে বুন্ডেসব্যাংক বাংলাদেশ ব্যাংকের কর্মকর্তা শুক্রবার কার্যত সেই ঘোষণাই দিয়েছেন এরপর বুন্ডেসব্যাংকের সিদ্ধান্ত কি এই প্রশ্নের জবাবে ব্যাংকটির এক মুখপাত্রী জানিয়েছেন এই তথ্য সঠিক কিনা সেটা যাচাই করছেন তারা এই যাচাইবাছাই শেষ হওয়ার পর ব্যাংকটির নির্বাহী বোর্ড বাংলাদেশ ব্যাংককে সহায়তার পরিকল্পনা পুনরায় বিবেচনা করবেন এআই এসি রয়টার্স ডিপিএ