নাইভ পেন্টিং বলতে বোঝায় সহজ সরল প্রায় শিশুসুলভ সব ছবি পেশাদারি চিত্রকলার সঙ্গে যার সম্পর্ক যেমন ধরা শক্ত তেমন বোঝা শক্ত অথচ সেই চেষ্টাই করেছেন জার্মানির এসেন শহরের ফল্কভাং মিউজিয়ামের দুই পরিচালক সেরাফিন লুই আসলে গৃহকর্মী তাহলে তাঁর বিশালাকার ফুলের তোড়াগুলো এই নামি-দামি মিউজিয়ামে এলো কী করে নিকিফর ক্রুনিচকি হলেন পোল্যান্ডের এক ভিক্ষুক তার উপর বধির তাঁর সব জলরঙের ছবি ক্রীতদাস বিল টেলর-এর কাগজ কেটে তৈরি নানা জীবজন্তু অবসরপ্রাপ্ত খনিশ্রমিক এরিক ব্যোডেকার-এর ভাস্কর্য এ সবই এখন দেখতে পাওয়া যাবে জার্মানির এসেন শহরের প্রখ্যাত ফল্কভাং মিউজিয়ামে মিউজিয়াম পরিচালক কাস্পার ক্যোনিশ বললেন আজকাল প্রচুর শিল্পকলা দেখতে পাওয়া যায় তার মধ্যে বহু মামুলি ও মাঝারি গোছের শিল্পকলাও রয়েছে আমরা এখানে দেখানোর চেষ্টা করেছি যে যারা চিত্রকর বা শিল্পী হিসেবে প্রথাগত প্রশিক্ষণ পাননি তাদের মধ্যেও ব্যতিক্রমী ও অসাধারণ শিল্পকলা পাওয়া যেতে পারে অনধিকারচর্চা কাস্পার ক্যোনিশ নিজে শিল্পকলার ইতিহাসবিদ নন তাই তিনি ফাল্ক ভল্ফ-এর সঙ্গে মিলে এই প্রদর্শনীর আয়োজন করেছেন ভল্ফ বললেন সে-হিসেবে এই প্রদর্শনী বিশেষজ্ঞদের এক্তিয়ারের উপর হস্তক্ষেপ নয় বরং আমরা মডার্ন আর্ট বলতে যা বুঝি এই প্রদর্শনী তারই একটা অন্য সংস্করণ কেননা মডার্ন আর্ট বলতে আজও বোঝায় পাবলো পিকাসো পল গগাঁ এমিল নল্ডে মন্ড্রিয়ান ইত্যাদি নামকরা শিল্পীদের চিত্রকলা অন্যদিকে রয়েছেন তথাকথিত নাইভ পেন্টিং -এর চিত্রকরেরা যেমন মার্কিন মুলুকের সৌখিন ভাস্কর উইলিয়াম এডমন্ডসন গত শতাব্দীর ত্রিশের দশকে তিনি মফস্বল শহরের মায়াময় আবহ আবিষ্কার করেছিলেন বলা হয়ে থাকে ফ্রান্সের সেরাফিন লুই এক আর্ট ডিলারের বাড়িতে গৃহকর্মী ছিলেন আর্ট ডিলার ভদ্রলোক সেরাফিনের প্রতিভার আঁচ পেয়ে তাঁকে আঁকতে উৎসাহিত করেন কাস্পার ক্যোনিশ বললেন এ যেন এক পাগল ধার্মিকতা ফুলগুলো ফুলের কুঁড়িগুলো ছবিগুলোতে যেন এক বীভৎস ধর্মভীরুতা লুকিয়ে আছে অবিশ্বাস্য প্রদর্শনীর কেন্দ্রে স্বভাবতই অঁরি রুসো যাঁকে ফরাসি চিত্রকর নাইভ বা সরল চিত্রকলার প্রাণপুরুষ বলা চলে স্বয়ং পিকাসো তরুণ বয়সে রুসো-র ভক্ত ছিলেন