অঙ্গপ্রত্যঙ্গ দানের ব্যাপারে জার্মানিতে এখনও সচেতনতার অভাব রয়েছে অথচ কারো মস্তিষ্কের ক্রিয়া বন্ধ হয়ে যাওয়ার পর তার অঙ্গপ্রত্যঙ্গ অন্য কোনো মরণাপন্ন রোগীর জীবন রক্ষা করতে পারে ১৯ বছরের কেভিন কিছুদিন আগেও ছিল সুস্থ সবল এক তরুণ কিন্তু হঠাৎ একদিন অজ্ঞান হয়ে যায় সে পরীক্ষা করে জানা গেল মারাত্মক এক ধরনের হৃদরোগে ভুগছে সে নতুন হৃদযন্ত্র না পেয়ে কৃত্রিম এক ধরনের পাম্প বসিয়ে দেয়া হয়েছে তার হার্টে এই মেশিনেই এখন আবদ্ধ কেভিনের জীবন কেভিন জানায় এটা কোনো ভাল অনুভূতি নয় খুবই খারাপ কিন্তু মেশিন খুলে ফেললে আমি আধ ঘন্টার মধ্যে মারা যাব হার্টের পাম্পটি তার শরীরকে কাহিল করে ফেলছে এই ভাবে চললে বেঁচে থাকবে সে আর মাত্র কয়েক বছর ডাক্তারি পরীক্ষার জন্য ১০০ কিলোমিটার দূরে লাইপৎজিগের হার্ট ক্লিনিকে কেভিনকে নিয়ে যান তার বাবা নিজের অনুভূতি জানায় কেভিন এভাবে গাড়িতে করে যাওয়ার সময় সবসময় ভয়ে ভয়ে থাকি হাসপাতালে গিয়ে শুনতে হবে অবস্থা আরো খারাপ হয়ে যায়নি তো সংক্রমণ হয়নি তো হাসপাতালে থাকতে হবেনা তো সংক্রমণ হলে সেটা খুব বিপজ্জনক হবে আবার প্রথম থেকে শুরু করতে হবে সব কিছু কেভিনের বাবা বলেন মনে হয় সব কিছুই যেন ছবির মত ঘটে যায় স্পষ্ট কোনো চিন্তাভাবনা করা যায়না বাবা হয়ে পাশে দাঁড়িয়ে থাকা ছাড়া আর কিছুই করতে পারিনা কিডনির সমস্যা হলে আমি ওকে একটা কিডনি দিতে পারতাম কিন্তু হার্টের ক্ষেত্রে তো তা সম্ভব নয় অঙ্গদানের ক্ষেত্রে দ্বিধাদ্বন্দ্ব কেভিনের মত ভাগ্য আরো অনেকেরই জার্মানিতে রয়েছে অঙ্গদাতার অভাব ব্রেইন ডেড বা মস্তিষ্কের মৃত্যু হলে হার্ট লিভার কিডনি ফুসফুস এসব অঙ্গ অনেক সময় ভাল থাকে কিন্তু অন্যান্য অনেক ইউরোপীয় দেশের মত জার্মানিতে অঙ্গদানের ক্ষেত্রে উইল করতে দ্বিধা লক্ষ্য করা যায় মানুষের মধ্যে আত্মীয়স্বজনের সিদ্ধান্তটাও ইতিবাচক হয়না বেশির ভাগ ক্ষেত্রে প্রতি সাতে একজন অঙ্গদাতা পাওয়া যায় সমস্ত ব্যবস্থাটা পরিচালিত হয় জার্মানির অঙ্গদানের সমন্বয় কেন্দ্র থেকে জার্মানিতে হাজার হাজার রোগী বৃথাই কোনো অঙ্গের জন্যে অপেক্ষা করে থাকেন দিনের পর দিন খ্যাতনামা অঙ্গ প্রতিস্থাপন বিশেষজ্ঞ গ্যুনটার কির্সটে র মতে স্বাস্থ্য বিভাগ ও রাজনীতিকদের উদ্যোগের অভাবই এক্ষেত্রে দায়ী তাঁর ভাষায় আমরা সরকার ও সংশ্লিষ্ট কর্তৃপক্ষকে প্রতিস্থাপন সংক্রান্ত আইন বাস্তবায়নের আহ্বান জানাচ্ছি তাদের উচিত জনগণকে অঙ্গদানের ক্ষেত্রে সচেতন করা জ্ঞানের অভাব এ কারণে কেভিন কেরুটের মত রোগীদের ভুগতে হচ্ছে লাইপৎজিগের হার্ট ক্লিনিকে পরীক্ষা করে দেখা গেল কেভিনের অবস্থা আপাতত স্থিতিশীল রয়েছে অদ্ভুত ব্যাপার হল অবস্থা আরো খারাপ হলেই কেবল কেভিনের সুস্থ একটি হৃদযন্ত্র পাওয়ার সম্ভাবনা বাড়বে নতুন আইন প্রণয়নের উদ্যোগ অঙ্গদানের ক্ষেত্রে এই দুরবস্থার কারণে রাজনীতিকদের টনকও নড়েছে তাঁরা এখন অঙ্গদান ও প্রতিস্থাপন আইনের পরিবর্তন করতে চাইছেন জার্মান সংসদের নিম্নকক্ষ বুন্ডেসটাগের সিডিইউ সিএসইউ দলের সংসদীয় প্রধান ফল্কার কাউডার এই প্রসঙ্গে বলেন আমরা জার্মানিতে আরো বেশি অঙ্গদাতার প্রয়োজন অনুভব করছি এ জন্য আমরা প্রচেষ্টা চালাচ্ছি যাতে মানুষরা জীবনে অন্তত একবার বিষয়টি নিয়ে মাথা ঘামায় আমি কী অঙ্গ দান করতে চাই না চাইনা নাকি এই বিষয়ে আমার কিছুই বলার নেই পাসপোর্ট পরিচিতি পত্র বা ড্রাইভিং লাইসেন্স দেওয়ার সময় প্রত্যেককে অঙ্গ দানের ব্যাপারে প্রশ্ন করা হবে সিদ্ধান্তটা ডকুমেন্টে লিখে রাখা হবে এসপিডি দলের সংসদীয় প্রধান শ্টাইনমায়ারও এই নতুন আইন প্রণয়নের ব্যাপারে সহযোগিতা করছেন দুরারোগ্য কিডনির রোগে আক্রান্ত স্ত্রীকে নিজের কিডনি দিয়েছেন শ্টাইনমায়ার কিছুদিন আগে কিন্তু সংসদের নিম্নকক্ষে এব্যাপারে বিরোধী কন্ঠও শোনা যাচ্ছে সবুজ দলের স্বাস্থ্যবিষয়ক সাংসদ এলিজাবেথ শার্ফেনব্যার্গ বলেন আমার পাসপোর্টটি বিশ্বের যে কোনো বিমান বন্দরে দেখাতে হয় সেখানকার কর্মীদের আমি এ সম্পর্কে তথ্য দিতে ইচ্ছুক নই এ ছাড়া মানুষকে এই বিষয়টি নিয়ে মাথা না ঘামানোর অধিকারও দিতে হবে অঙ্গ প্রতিস্থাপন সংক্রান্ত জার্মান ফাউন্ডেশনের মুখপাত্র গ্যুন্টার কির্সটে এই ধরনের বিতর্ককে ভুল বলে আখ্যা দেন তাঁর ভাষায় সমস্যাটা হল এক্ষেত্রে আবার আতঙ্ক দেখা দিতে পারে প্রশ্ন জাগতে পারে মস্তিষ্কের মৃত্যু নিয়ে বৈজ্ঞানিক দিক দিয়ে বিষয়টি খুবই স্পষ্ট এ ক্ষেত্রে কোনো সন্দেহ নেই কিন্তু বিতর্ক শুরু হলেই মানুষের মনে দ্বিধাদ্বন্দ্ব দেখা দিতে পারে কেভিন কেরুট এর আশা অঙ্গদানের ব্যাপারে আইনের সংস্কার হলে সুস্থ হৃদযন্ত্র পাওয়ার সম্ভাবনা বাড়বে তার মৃত্যুর সঙ্গে প্রতিযোগিতায় জয়ী হওয়াও সহজ হবে প্রতিবেদন রায়হানা বেগম সম্পাদনা আব্দুল্লাহ আল-ফারূক