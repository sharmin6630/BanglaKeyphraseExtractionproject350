যুদ্ধাপরাধীদের বিচারে আবার গতি আসায় জামায়াতের বিচারের প্রশ্নটি সামনে চলে এসেছে যুদ্ধাপরাধীদের সংগঠন হিসেবে তাদের বিচারের দাবি উঠছে দীর্ঘদিন ধরে এ প্রশ্নে ট্রাইব্যুনাল আইন সংশোধনের বিষয়টি এখনো মন্ত্রিসভায় পেশ করা হয়নি ট্রাইব্যুনালের তদন্ত দল জামায়াতকে একটি যুদ্ধাপরাধীদের সংগঠন হিসেবে চিহ্নিত করে তদন্ত রিপোর্ট দেয় গত ২৫শে মার্চ ঐ তদন্ত রিপোর্ট দেয়ার পর আশা করা হয়েছিল যে প্রসিকিউশন ট্রাইব্যুনালে অভিযোগ দাখিল করবে এবং জামায়াতে ইসলামীর বিচার শুরু হবে কিন্তু তা হয়নি প্রসিকিউটর জেয়াদ আল মালুম ডয়চে ভেলেকে জানান তদন্ত রিপোর্ট পাওয়ার পরে চিফ প্রসিকিউটর গোলাম আরিফ টিপুর নেতৃত্বে একটি কমিটি করা হয়েছিল ঐ রিপোর্ট পর্যালোচনা এবং অভিযোগ দাখিলের জন্য কিন্তু শেষ পর্যন্ত তা হয়নি কারণ আইনমন্ত্রী বলেছেন বিদ্যমান ট্রাইব্যুনাল আইনে জামায়াতের বিচার সম্ভব নয় এর জন্য আইন সংশোধন করতে হবে তাই আমরা আইন সংশোধনের অপেক্ষায় আছি গত ২৯শে মে আইনমন্ত্রী অ্যাডভোকেট আনিসুল হক সংবাদমাধ্যমকে বলেন ট্রাইব্যুনালের বিদ্যমান আইনে সংগঠনের বিচার ও শাস্তির বিধান নেই তাই এই আইনে জামায়াতের বিচার সম্ভব নয় তাঁর এ মন্তব্যের পর জামায়াতের বিচার নিয়ে অনিশ্চয়তা সৃষ্টি হয় জামায়াতের বিচার যাঁরা দাবি করছিলেন তাঁরা আইনমন্ত্রীর বক্তব্যের বিরোধিতা করে অভিযোগ করেন যে সরকার জামায়াতের বিচার করতে চায় না সে কারণেই তারা টালবাহানা শুরু করেছে এর পর মন্ত্রণালয় ট্রাইব্যুনাল আইন সংশোধনের কাজ শুরু করে এ জন্য একটি খসড়াও তৈরি হয়ে কিন্তু তা এখনো অনুমোদন হয়নি খসড়া অনুমোদন হলে ট্রাইব্যুনাল আইনের ২০ ২ ধারায় সংগঠনের শাস্তির বিধান যুক্ত হবে তাতে ট্রাইব্যুনাল দোষী সংগঠনকে নিষিদ্ধ ঘোষণা করবে এবং এই নামে বা অন্য কোনো নামে সংগঠনটির ভবিষ্যত্ কার্যক্রমের ওপর নিষেধাজ্ঞা আরোপ করতে পারবে পাশাপাশি সংগঠনটির সদস্যদেরও ট্রাইব্যুনাল সাজা দিতে পারবেন বর্তমানে এ ধারায় শুধু ব্যক্তির সাজার বিধান রয়েছে এছাড়া আইনের ৪ নং ধারা সংশোধনের প্রস্তাবে বলা হয়েছে কোনো সংগঠনের কার্যনির্বাহী কমিটি অথবা কেন্দ্রীয় আঞ্চলিক বা স্থানীয় কমিটির সদস্য যদি অপরাধ করেন তাহলে ওই অপরাধের জন্য সদস্যের পাশাপাশি সংগঠনও দায়ী হবে সংশোধনের খসড়া অনুযায়ী মানবতাবিরোধী অপরাধের দায়ে সাজাপ্রাপ্ত নিষিদ্ধঘোষিত সংগঠন ওই নামে বা অন্য নামে কার্যক্রম চালাতে পারবে না ট্রাইব্যুনালের আরেক প্রসিকিউটর রানা দাসগুপ্ত ডয়চে ভেলেকে অবশ্য বলেন মানবতাবিরোধী অপরাধের জন্য ট্রাইব্যুনালের আইনে ব্যক্তি এবং সংগঠন উভয়ের বিচারের বিধান আছে সংগঠনের বিচারের বিধান নেই এ কথাটি ঠিক নয় তবে সংগঠনের ক্ষেত্রে শাস্তির বিষযটি বিচারকের ইচ্ছার ওপর ছেড়ে দিয়েছে তাই প্রচলিত ট্রাইব্যুনাল আইনেই জামায়াতের বিচার সম্ভব কিন্তু সরকার চাইলে সাজার পরিমাণ নির্দিষ্ট করে দিতে আইন সংশোধন করতে পারে এটা তাদের এখতিয়ার প্রসিকিউটর জেয়াদ আল মালুম বলেন গত জুন মাস থেকেই শুনছি আইনের সংশোধনীর খসড়া অনুমোদনের জন্য মন্ত্রিসভায় উত্থাপন করা হবে কিন্তু হচ্ছে না সর্বশেষ ৩রা নভেম্বর সোমবার মন্ত্রিসভায় তোলার কথা বলা হলেও তা হয়নি তিনি বলেন প্রসিকিউটররা তদন্ত রিপোর্ট এবং দলিল-দস্তাবেজ নিয়ে প্রস্তুত রয়েছেন আইনের সংশোধনী পাশ হলেই তাঁরা ট্রাইব্যুনালে অভিযোগ দাখিল করতে পারবেন কিন্তু কবে সংশোধনী পাশ হবে তা সারকারই বলতে পারে গত এক সপ্তাহে ট্রাইব্যুনাল এবং উচ্চ আদালত জামায়াতের তিনজন শীর্ষ নেতাকে ফাঁসির দণ্ড দিয়েছে এ পর্যন্ত মোট ১১ জনের বিচার হয়েছে প্রধানমন্ত্রী শেখ হাসিনা বলেছেন একের পর এক এই দণ্ড কার্যকর করা হবে যুদ্ধাপরাধীদের দণ্ড দ্রুত কার্যকর করে সরকার জাতিকে কলঙ্কমুক্ত করতে চায় কিন্তু যুদ্ধাপরাধী সংগঠন হিসেবে জামায়াতের বিচার এখনো শুরু না হওয়ায় সংশয় বাড়ছে একাত্তরের ঘাতক দালাল নির্মূল কমিটির নির্বাহী সভাপতি শাহরিয়ার কবির বলেন আইনটি সংশোধনের জন্য কেন ঝুলিয়ে রাখা হয়েছে সেটা একমাত্র আইনমন্ত্রীই ভালো বলতে পারবেন কিন্তু এ কারণে মানুষের হতাশা বাড়ছে এবং সবাই ক্ষুব্ধ হয়ে পড়ছেন যাঁরা এতদিন ধরে বিচারের জন্য অপেক্ষা করে এসেছেন তাঁরা আর কতদিন অপেক্ষা করবেন সেটা আমাদের বোধগম্যের বাইরে তিনি বলেন সরকার চাইলে নির্বাহী আদেশেই যুদ্ধাপরাধী সংগঠন হিসেবে জামায়াতের বিরুদ্ধে ব্যবস্থা নিতে পারে ট্রাইব্যুনালের একাধিক রায়ের পর্যবেক্ষণে জামায়াতকে যুদ্ধাপরাধীদের দল হিসেবে চিহ্নিত করা হয়েছে জামায়াত দলীয়ভাবে সিদ্ধান্ত নিয়ে যুদ্ধাপরাধ করেছে এখানে চেইন অফ কমান্ড -এর দায়ও পরিষ্কার উল্লেখ্য নির্বাচন কমিশনে জামায়াতে ইসলামীর রাজনৈতিক দল হিসেকে নিবন্ধন আগেই বাতিল করা হয় দেশের সর্বোচ্চ আদালতের নির্দেশে