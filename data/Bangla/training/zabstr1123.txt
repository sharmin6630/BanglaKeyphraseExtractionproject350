মা ছোট্ট একটা শব্দ কিন্তু কি বিশাল তার পরিধি সৃষ্টির সেই আদিলগ্ন থেকে মধুর এই শব্দটা শুধু মমতার নয় ক্ষমতারও যেন সর্বোচ্চ আধার মার অনুগ্রহ ছাড়া কোনো প্রাণীরই প্রাণ ধারণ করা সম্ভব নয় তিনি আমাদের গর্ভধারিনী জননী জন্মদাত্রী হিসেবে আমার আপনার সকলের জীবনে মায়ের স্থান সবার ওপরে তাই তাঁকে শ্রদ্ধা ভালোবাসা জানানোর জন্য একটি বিশেষ দিনের হয়ত কোনো প্রয়োজন নেই তারপরও আধুনিক বিশ্বে মে মাসের দ্বিতীয় রবিবারটিকে মা দিবস হিসেবে পালন করা হচ্ছে যার সূত্রপাত ১৯১৪ সালের ৮ই মে থেকে সঙ্গে উপহার হিসেবে চিহ্নিত করা হয়েছে সাদা কার্নেশন ফুল সমীক্ষা বলছে বছরের আর পাঁচটা দিনের তুলনায় এদিন অনেক বেশি মানুষ নিজের মাকে ফোন করেন তাঁর জন্য ফুল কেনেন উপহার দেন আচ্ছা সত্যি করে বলুন তো মায়েদের কি আলাদা করে কোনো উপহারের প্রয়োজন পড়ে তাঁরা যে সন্তানের মুখে শুধুমাত্র মা ডাক শুনতে পেলেই জীবনের পরম উপহারটি পেয়ে যান উপনিষদে পড়েছিলাম মাতৃ দেব ভব অর্থাৎ মা দেবী স্বরূপিনী জীবন্ত ঈশ্বরী তাছাড়া হিন্দুধর্মে মহাশক্তি আদিশক্তি রক্ষাকর্ত্রীর ভূমিকায় আমরা যাঁদের পেয়েছি তাঁদের কিন্তু আমরা মাতৃরূপেই চিনেছি এ জন্য কুসন্তান বলা হলেও কুমাতা কখনও বলা হয় না কোনো মা তা তিনি যে পেশাতেই থাকুন না কেন যত কুশ্রীই হন না কেন সন্তানের কাছে তিনি কিন্তু দেবীর মতোই আর শুধু হিন্দু ধর্মে কেন ইসলামে মায়ের পায়ের নীচে বেহেস্ত পাওয়ার কথা বলা হয়েছে খ্রিষ্টধর্মেও রয়েছে মাদার মেরির বিশেষ তাৎপর্য সেই মায়ের জন্য কিনা বছরে একটা মাত্র দিন তবে এ রীতিকে বোধহয় একেবারে তাচ্ছিল্য করা ঠিক নয় অন্তত একটা দিন তো মায়ের কথা তাঁর সুখ-দুঃখ চাওয়া-পাওয়ার কথা ভাবেন বিশ্ববাসী সে কারণেই এটাকে আমার অনেকটা হিন্দুদের পুজো-আচ্চার মতো মনে হয় এই যেমন বৈদিক সনাতন বা হিন্দুধর্মাবলম্বীদের বাড়িতে প্রতিদিন নানা দেব-দেবীর পুজো হলেও বছরের বিশেষ বিশেষ দিনে বিশেষ বিশেষ দেবতার পুজোও হয় আলাদাভাবে ঘটা করে এই বিশ্ব মা দিবস ঠিক তেমনই নয় কি আমার মা নেই তাই শত ইচ্ছা সত্ত্বেও মায়ের জন্য একটা দিন উদযাপন করার উপায় আমার নেই আর সে জন্যই হয়ত প্রতিদিনই তাঁর কথা মনে হয় প্রতিদিনই আমি বাড়ির বাইরে যাওয়ার সময় মায়ের ফটোটাকে বলে বের হই আবার ফেরার পর তাঁকে জিজ্ঞাসা করি কেমন আছো মা কেমন কাটলো দিনটা তোমার আমার কাছে প্রতিটি দিনই যে মা দিবস আসলে কেন জানি না লোকদেখানো অহেতুক আড়ম্বর ঘটা করে কিছু করা তেমন ভালো লাগে না আমার বিশেষ করে সেটা যদি নিজের জন্মদাত্রী মায়ের জন্য হয় আজকাল কত ছেলে-মেয়ে পুত্রবধুকে দেখি মায়েদের অযত্ন করতে তাঁদের অবহেলা করতে তখন খুব খারাপ লাগে যে মা-বাবা আমাদের আঙুল ধরে হাঁটতে শিখিয়েছে কথা বলতে শিখিয়েছে মুখে তুলে দিয়েছে অন্ন সেই বাবা-মা বৃদ্ধ বয়সে সন্তানের ওপর নির্ভরশীল হয়ে পড়লে তাঁদের হাতে গড়া সন্তানটি ছোটবেলার কথা ভুলে বাবা-মা কে পাঠিয়ে দিচ্ছে বৃদ্ধাশ্রমে আপনি হয়ত বলবেন বিদেশের কথা কিন্তু বিদেশে সমাজব্যবস্থা ভিন্ন রীতি-নীতিও আলাদা সামাজিক নিরাপত্তাও পাশ্চাত্য দেশগুলিতে অনেক বেশি এমনকি জার্মানিতেও বৃদ্ধ বাবা-মা বৃদ্ধাশ্রমে যাবেন অথবা তাঁদের নিজেদের খরচ নিজেরাই বহন করবেন এটাই স্বাভাবিক কর্ম-জীবনের উপার্জনের সঙ্গে সামঞ্জস্য রেখে এ জন্য সরকারি ভাতাও পেয়ে থাকেন তাঁরা কিন্তু আমাদের দেশে আমরা তো দেশকেও মা বলে ডাকি দেশের মাটিকে মা জ্ঞান করে তাঁর পায়ে মাথা ঠেকাই আমরা বড় গলায় গর্ব করি দেশমাতৃকার জন্য কিন্তু নিজের মায়ের বেলায় বেঁচে থাকতে কতদিন কতবার তাঁকে আদর করেছি আমরা কতবার বলেছি মা তোমায় ভালোবাসি জীবনচক্রের ঘূর্ণন শুরু হয় সেই জন্মলগ্ন থেকে এরপর ছোটবেলা কাটিয়ে উঠে কৈশোর যৌবন প্রৌঢ়ত্ব বার্ধক্য আর সবশেষে অনিবার্য মৃত্যু এই ধ্রুব সত্য শুধু আপনার-আমার নয় সবার জন্য তাই দাঁত থাকতে দাঁতের মর্যাদা দিন যতদিন মা বেঁচে আছেন ততদিন প্রতিটি দিন পালন করুন মা দিবস হিসেবে