বিশ্বে সংগীত পরিবেশন করে সুনাম কুড়িয়েছেন জার্মান জ্যাজ অর্কেস্ট্রার তরুণ শিল্পীরা এবার তাঁরা উপস্থিত ভারতে কলকাতা সহ সাতটি শহরে এই অর্কেস্ট্রার সংগীত সফর উপলক্ষ্য - ভারত ও জার্মানির কূটনৈতিক সম্পর্কের ৬০ বছর পূর্তি জার্মানি আর ভারতের ৬০ বছর ধরে চলতে থাকা সহযোগিতার সম্পর্ককে আরো ব্যাপক আরো জোরদার করতে নানা উপচারে আয়োজিত হয়েছে অনুষ্ঠানমালা ২০১১-র শরতেই শুরু হয়ে গেছে জার্মানি ও ভারত অপার সম্ভাবনা এই শিরোনামের আওতায় বিশাল এক আয়োজন চলবে আগামী বছরেও ভারতে জার্মান জ্যাজ অর্কেস্ট্রার সংগীত সফর তারই এক গুরুত্বপূর্ণ অংশ এই অর্কেস্ট্রার সদস্যরা বয়সে তরুণ হলেও জ্যাজ সংগীতের ঘরানায় তারা এলিট শ্রেণিরই অন্তর্ভুক্ত দেশে বিদেশে কনসার্ট করেছেন তবে ভারতে এবারই প্রথম মাইক হ্যার্টিং-এর পরিচালনায় জার্মান জ্যাজ অর্কেস্ট্রা তার এই সংগীত সফরে মিলিত হয়েছে ব্যাঙ্গালোর-এর কর্ণাটক কলেজ অফ পারকাশন-এর নামি শিল্পীদের সঙ্গে যেমন দক্ষিণী মার্গ সংগীতের বহুল প্রশংসিত গায়িকা আর. এ. রামামানি মৃদঙ্গম বাদনের এক সিদ্ধপুরুষ টি.এ.এস. মানি আছেন বিখ্যাত পারকাশনিস্ট রমেশ শটহ্যাম যাঁর জন্ম মাদ্রাজে কিন্তু দীর্ঘদিন ধরে বাস করছেন জার্মানির কোলন শহরে আর এক প্রতিভাধর দক্ষিণী পারকাশনশিল্পী কার্তিক সুব্রহ্মনিয়মও এই সাংগীতিক আয়োজনের সঙ্গী জার্মানির জ্যাজ সংগীত মহলের সঙ্গে কর্ণাটক কলেজ অফ পারকাশন-এর সংযোগ অবশ্য নতুন নয় কিংবদন্তি জ্যাজ-স্যাক্সোফোনবাদক ও সংগীত রচয়িতা চার্লি মারিয়ানোর সাহচর্যে মাইক হ্যার্টিং নানা সংগীত প্রকল্পের বাস্তব রূপ দিয়েছেন এই দক্ষিণী সংগীত বিদ্যায়তনের দুই শীর্ষ ব্যক্তিত্ব - আর. এ. রামামানি ও টি.এ.এস. মানি জার্মানিতে এসেছেন তাঁদের নিয়ে এবং চার্লি মারিয়ানো ইউ শ্রীনিবাস ও রমেশ শটহ্যাম-এর সহযোগিতায় পূর্ণতা পায় কোলনের বেতার ও টেলিভিশন কেন্দ্র ডাব্লিউডিআর-এর সাড়া জাগানো প্রকল্প - স্কেচেস অফ ব্যাঙ্গালোর এবং দ্য পাল্স অফ ব্যাঙ্গালোর বন শহরে অবস্থিত জার্মান সংগীত পরিষদের প্রণোদনায় ১৯৮৭ সালে প্রতিষ্ঠিত হয় জার্মান জ্যাজ অর্কেস্ট্রা মূলত তরুণ প্রতিভাধর ব্যাপক সম্ভাবনাময় সংগীত শিল্পীদের পৃষ্ঠপোষকতা দিতেই এর উদ্ভব সূচনালগ্ন থেকেই এই কাজটি অত্যন্ত যোগ্যতার সঙ্গে সম্পন্ন করে আসছে জার্মানির এই যুব জ্যাজ অর্কেস্ট্রা তরুণ শিল্পীদের সাংগীতিক প্রশিক্ষণের এক কেন্দ্র হিসেবে - সত্যি বলতে - সারা দুনিয়াতেই এর কোন জুড়ি নেই ১৯৮৮ সালের ৬ জানুয়ারি বন-এ তখনকার চ্যান্সেলর দপ্তরে প্রথম অনুষ্ঠান করে অর্কেস্ট্রা তারপর আর ফিরে তাকাতে হয়নি একেবারে গোড়া থেকে ২০০৬ সাল পর্যন্ত অর্কেস্ট্রার পরিচালক হিসেবে জার্মানির বিখ্যাত বিগব্যান্ড নির্দেশক পেটার হ্যারবোলৎসহাইমার বড় রকমের এক মাত্রা বেঁধে দেন ২০১১ সালে নির্দেশনার দায়িত্ব পালন করেছেন জার্মান সংগীতকার মারিয়া বাপটিস্ট এবং জার্মানিতে বসবাসরত প্রখ্যাত মার্কিন ট্রম্বোনবাদক ও বিগব্যান্ড নির্দেশক জিগস হুইগহ্যাম এইতো জুলাই-আগস্ট মাসে ইউরোপীয় জ্যাজ সংগীতের দূত হিসেবে জার্মান জ্যাজ অর্কেস্ট্রা কনসার্ট করেছে মার্কিন যুক্তরাষ্ট্রে বিদেশে সংগীত সফর করেছে এই অর্কেস্ট্রা অন্তত ১৫টি কনসার্টের সংখ্যা সব মিলিয়ে ৩০০-র বেশি বের করেছে অসংখ্য সিডি জার্মানির এই যুব জ্যাজ অর্কেস্ট্রা ১৯৯৭ সালে পায় জার্মান সংগীত পুরস্কার - ২০১০-এ কোলন শহরে অবস্থিত টেলিভিশন ও বেতার কেন্দ্র ডাব্লিউডিআর-এর জ্যাজ সংগীত পুরস্কার মহানগরীর নানা মেজাজ তার রূপান্তরের দ্রুতি তার ভঙ্গুরতা নিয়ে মারিয়া বাপ্টিস্ট-এর সাংগীতিক উপহার সিটি গ্রুভ্স্ জার্মান জ্যাজ অর্কেস্ট্রার অনুষ্ঠানসূচিতে তারই উপস্থিতি এখন এই শিরোনামের অ্যালবাম বেরিয়ে গেছে ইতোমধ্যেই প্রতিবেদন আব্দুল্লাহ আল-ফারূক সম্পাদনা সঞ্জীব বর্মন