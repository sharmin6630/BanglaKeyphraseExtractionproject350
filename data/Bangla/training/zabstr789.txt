জার্মান ফুটবল লিগ বুন্ডেসলিগায় প্রথমবারের মতো খেলতে এসে মাইন্স-এর মতো জনপ্রিয় দলকে হারিয়ে সাফল্যের সূচনা ঘটালো গ্রয়েথার ফ্যুর্থ শুক্রবার মাইন্স কে ১-০ গোলে হারিয়ে আশায় বুক বেঁধেছেন কোচ মিকে ব্যুজকেন্স-এর ছেলেরা নবীন দল গ্রয়েথার ফ্যুর্থ-এর বুন্ডেসলিগায় প্রথম খেলা পড়ে বড় মাপের সফল দল বায়ার্ন মিউনিখ-এর সাথে ফলে গত সপ্তাহের অভিষেক পর্বে স্বভাবতই ৩-০ গোলে হারতে হয় এই নবীন দলটিকে অনেকটা যেন মন ভেঙে যাওয়ার দশা হয়েছিল ব্যুজকেন্স-এর হাতে গড়া ফুটবলারদের তবে সেই অবস্থা কিছুটা কাটিয়ে উঠতে সক্ষম হয়েছে মাইন্স-এর সাথে বেশ জোরেশোরে লড়াই চালিয়ে একটি গোল পাওয়ার মধ্য দিয়ে খেলার শুরু থেকেই খেলা নিয়ন্ত্রণে রাখেন মাইন্স-এর অভিজ্ঞ তারকারা কিন্তু নতুন প্রতিপক্ষের বিরুদ্ধে গোল করার সুযোগগুলো ঠিকমতো কাজে লাগাতে পারেননি তারা বিশেষ করে মাইন্স-এর এমন পরিণতির জন্য বেশি করে দোষ চেপেছে মাক্সিম চুপো-মোটিং এর কাঁধে কারণ চুপো-মোটিং বেশ কিছু ভালো সুযোগ হাতছাড়া করেছেন এমনকি গ্রয়েথার ফ্যুর্থ-এর সাথে অন্তত ড্র করে মান বাঁচানোর চেষ্টা করেও ব্যর্থ হন কোচ টমাস টুচেল শেষ পর্যন্ত মারসেল রিসে এবং অয়গেন পোলান্সকি র উপর শেষ ভরসা করেও ড্র করা সম্ভব হয়নি মাইন্স-এর পক্ষে মাইন্স-এর এমন শোচনীয় অবস্থার সুযোগে ৬৭ মিনিটে একমাত্র গোলটি করেন ফেলিক্স ক্লাউস ইলির আজেমি বলটিকে সুন্দরভাবে তুলে দিলে বাঁ পায়ের আলতো ছোঁয়ায় প্রতিপক্ষের জালে বল পাঠিয়ে দেন ক্লাউস উল্লেখ্য গ্রয়েথার ফ্যুর্থ-এর অনেক খেলোয়াড়ের মতোই ফেলিক্স ক্লাউসও এবারই প্রথম বুন্ডেসলিগার আসরে খেলছেন গ্রয়েথার ফ্যুর্থ সেই ১৯৬২-৬৩ সালে সাবেক জার্মান প্রথম বিভাগের খেলায় অংশ নিয়েছিল কিন্তু পরের মৌসুমে বুন্ডেসলিগার জন্য যে ১৬টি দলকে আমন্ত্রণ জানানো হয়েছিল তাদের তালিকায় গ্রয়েথার ফ্যুর্থ-এর স্থান হয়নি ফলে গ্রয়েথার ফ্যুর্থ-এর দীর্ঘ সময় কেটে গেছে বুন্ডেসলিগার মাঠের বাইরে থেকে চলতি মৌসুমে হয়তো গ্রয়েথার ফ্যুর্থ তাদের কৃতিত্বের পরিচয় দিতে পারে এমন আশার কথা শোনা যাচ্ছে মাইন্স-এর বিরুদ্ধে জয়ের পর এএইচ এআই ডিপিএ রয়টার্স