বিশ্বকাপ ফুটবলের আয়োজক দেশ নির্বাচনে এবার রথী মহারথীদের পাঠিয়েও কিছু করতে পারলো না ইংল্যান্ড মাত্র দুটি ভোট পেয়েছে তারা এদিকে নির্বাচনের ফলাফল সবাইকে জানিয়ে দেওয়ায় ফিফাকে একচোট নিলেন জার্মানির ফুটবল তারকা বেকেনবাওয়ার আর মাত্র দুই বছর পরেই অলিম্পিকের আসর বসতে যাচ্ছে লন্ডনে সেই হিসেবে এবার বিশ্বকাপ ফুটবলের আয়োজক হওয়ার প্রতিযোগিতায় বেশ শোরগোল তুলেছিল ইংল্যান্ড ফুটবলের জনক হিসেবে দাবিদার ইংল্যান্ডের বড় আশা ছিল আগামী ২০১৮ সালে বিশ্বকাপ ফুটবলের আয়োজক হওয়ার তাই গত ২ ডিসেম্বর অনুষ্ঠিত ফিফার গোপন নির্বাচনে উপস্থিত ছিলেন খোদ ব্রিটেনের প্রধানমন্ত্রী ডেভিড ক্যামেরন তার সঙ্গে ছিলেন ব্রিটিশ রাজপরিবারের প্রিন্স উইলিয়াম এবং ইংলিশ ফুটবলের সবচেয়ে বড় তারকা ডেভিড বেকহ্যাম কিন্তু এত বড় বড় রথী মহারথীরাও মন গলাতে পারেননি ফিফার নির্বাচকদের তাই ভোটের হিসাবে দেখা গেছে মাত্র দুটি ভোট পড়েছে ইংল্যান্ডের পক্ষে আর বিশ্বকাপের আয়োজক রাশিয়া এটা দেখে লজ্জায় নুয়ে গেছে ইংরেজ সমর্থকদের মাথা এদিকে একই দশা অস্ট্রেলিয়ার তাদের আশা ছিল ২০২২ সালের ফুটবল বিশ্বকাপ আয়োজক হওয়ার সিডনি অলিম্পিক আয়োজনের অভিজ্ঞতা রয়েছে অসিদের তাই তারাও অনেক আশায় বুক বেঁধেছিল কিন্তু পরে দেখা যায় বিশ্বকাপ হতে যাচ্ছে মধ্যপ্রাচ্যের দেশ কাতারে অন্যদিকে কেবল একটি মাত্র ভোট পড়েছে অস্ট্রেলিয়ার পক্ষে ফলে এবার তাদেরও কান কাটা গেছে এদিকে ফিফার এই ভোটের হিসাব প্রকাশ করে দেওয়ায় খেপেছেন জার্মান ফুটবলের কাইজার ফ্রানস বেকেনবাওয়ার ফিফার নির্বাহী কমিটির অন্যতম সদস্য বেকেনবাওয়ার সমালোচনা করে বলেছেন যেভাবে ইংল্যান্ড এবং অস্ট্রেলিয়াকে সবার সামনে তুলে ধরা হয়েছে তাতে আমি হতাশ আমাদের বলা হয়েছিল কোন দেশ কত ভোট পাবে সেটা গোপন রাখা হবে কেবল বাদ পড়া দেশগুলোর নাম বলা হবে অথচ নির্বাচনের একটু পরেই আমি রেডিওতে শুনতে পেলাম কোন দেশ কত ভোট পেয়েছে সেখবর বলা হচ্ছে ফিফার ওপর আমার বিশ্বাস এখন খুব কমই বললেন বেকেনবাওয়ার তবে জার্মান ফুটবল তারকার এই কথাতেও ইংলিশ ও অসি সমর্থকদের ভাঙা মন কিন্তু জোড়া লাগছে না প্রতিবেদন রিয়াজুল ইসলাম সম্পাদনা আবদুল্লাহ আল-ফারূক