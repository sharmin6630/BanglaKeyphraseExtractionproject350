অতি দরিদ্র মানুষদের ভাগ্য পরিবর্তনের চেষ্টা করছে নেৎস এ কাজে অনেক দূর এগিয়েও গেছে জার্মান এই বেসরকারি সংস্থা ঢাকায় নেৎস-এর কান্ট্রি ডিরেক্টর হাবিবুর রহমান চৌধুরীর সঙ্গে কথা বলে সে সম্পর্কে একটা ধারণা পাওয়া গেল বাংলাদেশের ৪৫ হাজার পরিবারের ভাগ্য পরিবর্তনের জন্য কাজ করছে একটি সংস্থা কাজ চলছে অনেকদিন ধরেই এক রকম নীরবেই চলছে কাজ তাই প্রাথমিক শিক্ষার উন্নয়নে ভূমিকা রাখতে গিয়ে নেৎস যে তার সেবার জাল ক্রমশ ছড়িয়ে যাচ্ছে সে খবর বাংলাদেশের খুব বেশি মানুষ পায়না দরিদ্র নারী-পুরুষের অধিকার রক্ষার প্রশ্নেও যে নেৎস সবসময় বিপদের বন্ধুর মতো পাশে থাকে সে কথাই বা জানেন ক জন অধিকার আদায় বা প্রতিষ্ঠার কাজে আইনগত সহায়তা দিতে নেৎস আবার পাশে পায় আইন ও সালিশ কেন্দ্রকে তাই আশা করা যায় আজ আইন ও সালিশ কেন্দ্র যেমন একদিন নেৎস ও তেমনি সুপরিচিত হয়ে উঠবে সারা দেশে স্বাস্থ্য শিক্ষা ও নাগরিক অধিকার মোটা দাগে এই হলো নেৎস-এর কর্মপরিধি অডিও শুনুন 03 59 সাক্ষাৎকারটি শুনতে ক্লিক করুন এখানে হাবিবুর রহমান চৌধুরী জানালেন এ পর্যন্ত ৪৫ হাজার পরিবারের অনেকেরই আর্থিক কষ্ট দূর হয়েছে তাঁদের দেয়া অনুদানে কেউ হয়তো গরু কিনেছেন কেউ কিনেছেন হালের বলদ কেউ পেলেছেন হাঁস-মুরগী কেউবা টাকা খাটিয়েছেন কোনো ব্যবসায় নেৎস পাশে থাকায় দারিদ্র্যের কষ্ট অনেকটাই লাঘব হয়েছে তাঁদের অনুদান অনেকেই দেয় নেৎস ঠিক সেরকম নয় অনুদান দেয়ার আগে আলোচনা করে জেনে নেয়া হয় প্রার্থীর অবস্থা সামর্থ কর্মদক্ষতা প্রয়োজনে প্রশিক্ষণও দেয়া হয় তাঁদের অনুদানের টাকা বা সেই টাকায় কেনা কোনো পণ্য হাতে তুলে দেয়া হয় তারপর জীবনযুদ্ধের জন্য প্রস্তুত একজন সৈনিক তারপর বিজয়ীর হাসি তো হাসবেনই নেৎস-এর কান্ট্রি ডিরেক্টর জানালেন প্রাথমিক শিক্ষা সম্পর্কে তাঁদের দৃষ্টভঙ্গিটাও বিজ্ঞানসম্মত এবং আধুনিক তাই প্রচলিত ধারার শিক্ষাব্যবস্থাকে পাশে নিয়ে চললেও তাদের স্কুলগুলোয় ঝরে পড়ার হার অনেক কম শিক্ষিত এবং প্রশিক্ষণপ্রাপ্ত স্থানীয় তরুণদের হাতেই তুলে দেয়া হয়েছে দরিদ্র পরিবারের জন্য সুন্দর আগামী গড়ার দায়িত্ব