চলচ্চিত্র জগতের শীর্ষ এক নক্ষত্র মেরিল স্ট্রিপকে আগামী মাসে বিশেষভাবে সম্মানিত করা হবে বার্লিনের আন্তর্জাতিক চলচ্চিত্র উৎসবে গোল্ডেন বেয়ার তুলে দেয়া হবে মেরিল স্ট্রিপের হাতে বার্লিন উৎসব কর্তৃপক্ষ এই খবর দিয়েছে মার্কিন অভিনেত্রী মেরিল স্ট্রিপ এপর্যন্ত ১৭বার অস্কার মনোনয়ন পেয়েছেন অস্কার জিতেছেন দু বার ৬২ বছর বয়সে তিনি অভিনয় করেছেন আরেকটি বহুল আলোচিত ছবি দ্যা আয়রন লেডি -তে ছবিটি সাবেক ব্রিটিশ প্রধানমন্ত্রী মার্গারেট থ্যাচারের জীবন কাহিনীর ওপর ভিত্তি করে তৈরি হলিউডের তুখোড় অভিনেত্রী হিসেবে মেরিল স্ট্রিপ নিজেকে পরিচিত করতে সক্ষম হয়েছেন ১৯৭৯ সালের ক্র্যামার ভার্সাস ক্র্যামার তাঁকে প্রথম অস্কার এনে দেয় এরপর ১৯৮২ সালে সোফিস চয়েস ১৯৮৫ সালে আউট অফ আফ্রিকা ২০০৪ সালের দ্যা মানচুরিয়ান ক্যান্ডিডেট এবং ২০০৬ সালের দ্যা ডেভিল ওয়্যার্স প্রাদা উল্লেখযোগ্য ছবি বলা প্রয়োজন ক্লিন্ট ইস্টউডের সঙ্গে করা দ্যা ব্রিজেস অফ ম্যাডিসন কাউন্টি যারা দেখেছেন তারা কেউই চোখের জল ধরে রাখতে পারেননি ১৪ ই ফেব্রুয়ারি তারিখে মেরিল স্ট্রিপের হাতে গোল্ডেন বেয়ার তুলে দেয়া হবে এবং সেদিনই দ্যা আয়রন লেডি দেখানো হবে উপস্থিত দর্শকদের বার্লিনালের প্রধান ডিটার কসলিক উচ্ছ্বাসের সঙ্গেই জানান মেরিল স্ট্রিপের মত নামকরা এবং জনপ্রিয় অভিনেত্রীকে আমরা কাছে পাবো তাঁকে পুরস্কৃত করবো তাই এবারের আয়োজনে আনন্দের মাত্রা একটু বেশি মেরিল স্ট্রিপ অত্যন্ত ট্যালেন্টেড অভিনেত্রী কমেডি থেকে শুরু করে অত্যন্ত সিরিয়াস ধাঁচের ছবিতে তিনি অভিনয় করে তাঁর দক্ষতা প্রমাণ করেছেন মেরিল স্ট্রিপ ৪০টিরও বেশি ছবিতে অভিনয় করেছেন ২০০৩ সালে তিনি আরেক ব্রিটিশ অভিনেত্রী জুলিয়ান মুর এবং নিকোল কিডম্যানের সঙ্গে দ্যা আওয়ার্স ছবিতে অভিনয় করেন দ্যা আয়রন লেডি -র আগে ২০০৯ সালে তিনি অভিনয় করেছিলেন জুলি এ্যান্ড জুলিয়া ছবিতে সত্যিকারের কাহিনী অবলম্বেন তৈরি এটিও একটি কমেডি ছবি প্রতিবেদন মারিনা জোয়ারদার সম্পাদনা আব্দু্ল্লাহ আল-ফারূক