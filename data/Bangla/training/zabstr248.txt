ক্ষুদ্র দেশ কাতারে বিশ্বকাপ ফুটবলের আয়োজনকে কেন্দ্র করে বিতর্ক শেষ হওয়ার আগেই অলিম্পিক আয়োজনের দায়িত্ব পেতে চায় কাতার তবে গ্রীষ্মকালীন অলিম্পিক শীতকালে করতে চায় সেদেশ আরব উপদ্বীপের ক্ষুদ্র দেশ কাতার আয়তন ১১ হাজার বর্গ কিলোমিটারের সামান্য বেশি জনসংখ্যা প্রায় ১৬ লক্ষ যার মধ্যে সিংহভাগই বিদেশি চারিদিকেই মরুভূমি রুক্ষ ধুধু প্রান্তর গ্রীষ্মকালে তাপমাত্রা ৪০ ডিগ্রি সেলসিয়াসের বেশি উঠে যায় কিন্তু সেদেশের শাসক গোষ্ঠী সব প্রতিবন্ধকতা কাটিয়ে বিভিন্ন ক্ষেত্রে আন্তর্জাতিক মানের অবকাঠামো গড়ে তোলার কাজে ব্যস্ত ক দিন আগেই এশীয় ফুটবল প্রতিযোগিতা আয়োজন করেছিল সেদেশ ইতিমধ্যেই কাতার ২০২২ সালে বিশ্বকাপ ফুটবল আয়োজনের দায়িত্ব পেয়ে গেছে যদিও সেই সিদ্ধান্ত নিয়ে বিতর্ক এখনো কাটে নি তার আগে ২০২০ সালের অলিম্পিক প্রতিযোগিতাও আয়োজন করতে চায় দোহা ২০১৬ সালের অলিম্পিক আয়োজনের দায়িত্ব পাওয়ার চেষ্টা করেও সেদেশ ব্যর্থ হয়েছিল তবে গ্রীষ্মে যেহেতু তাপমাত্রা বেশি থাকে তাই জুলাই-অগাস্টের বদলে অক্টোবর-নভেম্বরে অলিম্পিকের আসর বসানোর বিশেষ অনুরোধ জানিয়েছে সেদেশ কিন্তু সমস্যা হলো সেসময়ে ইউরোপীয় ফুটবল লিগ এর মতো কিছু প্রতিযোগিতা অনুষ্ঠিত হয় ফলে জাতীয় দলগুলির পক্ষে সব খেলোয়াড়দের কাছে পাওয়া কঠিন হয়ে উঠতে পারে দক্ষিণ কোরিয়ার দেগু শহরে শুক্রবার আন্তর্জাতিক অলিম্পিক কমিটি এবিষয়ে আলোচনা করেছে মনে রাখতে হবে এখনো ২০২০ সালের অলিম্পিকের আয়োজক দেশ স্থির হয় নি কাতারের রাজধানী দোহা ছাড়াও প্রতিযোগিতার দৌড়ে রয়েছে রোম টোকিও মাদ্রিদ ও ইস্তানবুল কিন্তু শুধুমাত্র গরম আবহাওয়ার কারণে দোহার প্রার্থিতা যাতে বাতিল না হয় তা নিশ্চিত করতে চায় কাতার আইওসি প্রেসিডেন্ট জাক রগে বলেছেন কাতার অলিম্পিক আয়োজনের সুযোগ পাবে কি না তা এখন প্রকাশ্যে জানানো হচ্ছে না তিনি এপ্রসঙ্গে আন্তর্জাতিক অ্যাথলেটিক ফেডারেশনগুলির কেন্দ্রীয় সংগঠনের মতামত জানতে চান আগামী ১লা সেপ্টেম্বরের মধ্যে ২০২০ সালের অলিম্পিক প্রতিযোগিতা আয়োজনের আবেদনপত্র জমা দিতে হবে ২০১৩ সালের সেপ্টেম্বর মাসে আর্জেন্টিনার রাজধানী বুয়েনস আইরেসে এবিষয়ে চূড়ান্ত সিদ্ধান্ত নেওয়া হবে প্রতিবেদন সঞ্জীব বর্মন সম্পাদনা আব্দুল্লাহ আল ফারূক