তিনি পরিচিত পাকিস্তানের মাদার টেরেসা হিসেবে হ্যাঁ মাদার টেরেসার মতোই আর্তের জন্য জীবন উৎসর্গ করেছেন তিনি পাকিস্তানের প্রখ্যাত সমাজসেবী আব্দুল সাত্তার ইদি ৮৮ বছর বয়সে মারা গেছেন গত ৮ জুলাই এমন একটি দেশে তিনি জীবন কাটিয়েছেন যে দেশ ধর্মীয় অসহিষ্ণুতা এবং সহিংসতার ভাগাড় হিসেবেই বেশি পরিচিত আর সেখানে মানবতা আর অসাম্প্রদায়িকতার প্রদীপ জ্বালিয়েছিলেন আব্দুল সাত্তার ইদি পাকিস্তানের দরিদ্র মানুষের জন্য সারাটা জীবন উৎসর্গ করেছেন তিনি আর এ সব তাঁকে করতে হয়েছে সামাজিক কুসংস্কার আর ধর্মান্ধতার বেড়া জাল টপকে ইদি বরাবরই নিজেকে ধর্মনিরপেক্ষ মানুষ হিসেবে উল্লেখ করতেন যাঁর কাছে মানবতা ছিল সবকিছুর ঊর্ধ্বে যা তিনি সারাজীবনে আর্তের সেবা করে তা প্রমাণ করে গেছেন তিনি কাজ করেছেন সব ধর্ম বর্ণ এবং দরিদ্র মানুষের জন্য কিন্তু বিনিময়ে কিছুই চাননি তাই তাঁর মৃত্যুতে পুরো পাকিস্তানে শোক নেমে এসেছিল গণমাধ্যমে বলা হয়েছিল পাকিস্তানের সবচেয়ে মানবিক এবং সম্মানিত ব্যক্তি আর নেই যুবক বয়সেই ইদি সমাজসেবার কাজ শুরু করেছিলেন তাঁর নামে প্রতিষ্ঠিত ইদি ফাউন্ডেশন এখন বিশাল এক সামাজিক প্রতিষ্ঠানে পরিণত হয়েছে ছয় দশক আগে যার প্রতিষ্ঠা করেছিলেন আব্দুল সাত্তার ইদি নিজের হাতে কেবল পাকিস্তানে নয় পুরো দক্ষিণ এশিয়ায় কাজ করছে ফাউন্ডেশনটি সবচেয়ে বড় অ্যাম্বুলেন্স সেবা বাড়িতে গিয়ে নার্সিং সেবা এতিমখানা ক্লিনিক নারী আশ্রয় কেন্দ্র নারী ও শিশু পুনর্বাসন কেন্দ্র মাদকাসক্ত ও মানসিক রোগীদের পুনর্বাসনের ব্যবস্থা করে এই ফাউন্ডেশন স্থানীয়রা জানালেন যে কোনো দুর্গোগে সরকারি অ্যাম্বুলেন্সের আগে সব সময় পৌঁছে যায় ইদি ফাউন্ডেশনের অ্যাম্বুলেন্স পাকিস্তানের একটি বিশ্ববিদ্যালয়ের অধ্যাপক ড. মেহেদি হাসান ডয়চে ভেলেকে জানান বিশ্বে পাকিস্তানের একটি নেতিবাচক দিক মানুষ জানে এই দেশটির পরিচিতি কেবল সন্ত্রাসবাদ দাঙ্গা এ সব নিয়েই দেশকে ইতিবাচকভাবে একমাত্র উপস্থাপন করেছিলেন ইদি একটি অ্যাম্বুলেন্স দিয়ে ইদি তাঁর ফাউন্ডেশনের কাজ শুরু করেছিলেন আর আজ দক্ষিণ এশিয়ায় সবচেয়ে বড় অ্যাম্বুলেন্স নেটওয়ার্ক তাঁরই ফাউন্ডেশনের তবে আশ্চর্যের বিষয় ফাউন্ডেশন বড় হলেও ইদি নিজে কিন্তু পাল্টে যাননি পাকিস্তানের অন্য রাজনীতিবিদ বা সমাজসেবীদের মতো খুব সাধারণ জীবনযাপন করতেন তিনি এ কারণেই মানুষ তাঁর ওপর আস্থা রেখেছে আস্থা রেখেছে তাঁর ফাউন্ডেশনের ওপরও পাকিস্তানের জনগণ মনে করেন তাঁদের দেশের কারো যদি শান্তিতে নোবেল পাওয়া উচিত সেটা আব্দুল সাত্তার ইদির শান্তিতে নোবেল বিজয়ী পাকিস্তানের নারী মালালা ইউসুফজায়ী জানুয়ারিতে জানান যে এ বছরের নোবেল শান্তি পুরস্কারের জন্য ইদিকে মনোনীত করেছিলেন তিনি কারণ তাঁর বিশ্বাস ছিল এই পুরস্কারের সুযোগ্য ব্যক্তিত্ব তিনি কিন্তু মজার বিষয় হলো ইদি ছিলেন এ সবের ঊর্ধ্বে পুরস্কার পাওয়ার কোনো শখ বা চাহিদা ছিল না তাঁর নিজের কাজকে তিনি সবসময় পুরস্কারের ঊর্ধ্বে বলে মনে করতেন মানবতার জন্য কাজ করে যে আত্মতৃপ্তি হয় সেটাই তাঁর জন্য সবচেয়ে বড় পুরস্কার বলে মনে করতেন ইদি ১৯৮৬ সালে নিজেদের কাজের জন্য ইদি আর তাঁর স্ত্রী বিলকিস রেমন মাগসেসে পুরস্কার পান এছাড়া লেনিন শান্তি পুরস্কার এবং বলসান পুরস্কারও পেয়েছেন তাঁরা ১৯৮৯ সালে পাকিস্তান সরকার সেদেশের সবচেয়ে বড় বেসামরিক পুরস্কার নিশান এ ইমতিয়াজ -এ ভূষিত করেন ইদিকে আব্দুল সাত্তার ইদি রাজনীতিবিরোধী মানুষ ছিলেন তিনি সমাজবাদকে উৎসাহ দিতেন কিন্তু ধর্ম ধর্ম নিয়ে রাজনীতি এবং সামরিক স্বায়ত্তশাসনের বিরুদ্ধে ছিল তাঁর কঠোর অবস্থান সমাজ পরিবর্তনের কথা বলতেন বলে গণতন্ত্রবিরোধী পাকিস্তানের সরকারের রোষের মুখে পড়েছিলেন তিনি বহুবার ইদি আর পৃথিবীতে না থাকলেও তাঁর পরিবার এবং কর্মীরা ফাউন্ডেশনটিকে তাঁর মতো করে চালাতে প্রতিজ্ঞাবদ্ধ আর ইদিও বিশ্বাস করতেন তিনি চলে যাওয়ার পরও সংস্থাটি মানবতার জন্য কাজ করে যাবে সবসময়