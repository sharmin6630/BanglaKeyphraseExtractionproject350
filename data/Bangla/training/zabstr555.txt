১৯৭৫ সালের ব্লকবাস্টার মুভি জস বাংলায় যার অর্থ দাঁড়ায় চোয়াল জুরাসিক পার্ক খ্যাত পরিচালক স্টিভেন স্পিলবার্গ এই ছবিটি পরিচালনা করেছেন একটি সাদা হাঙরের আক্রমণ ও তা থেকে বাঁচার কাহিনি নিয়ে ফিকশনধর্মী এই ছবিটি তৈরি হয়েছিল তাতে ছিল বেশ কিছু ভয়ংকর দৃশ্য এই দৃশ্যগুলোকে বাস্তব করতে পরিচালক স্পিলবার্গ একজনের সহায়তা নিয়েছিলেন যার নাম রন টেলর তিনি একজন হাঙর বিশেষজ্ঞ রবিবার ৭৮ বছর বয়সে টেলর তাঁর দেশ অস্ট্রেলিয়ায় মারা যান তিনি মাইলয়েড লিউকেমিয়া র রোগী ছিলেন স্ত্রী ভ্যালেরি টেলরের সঙ্গে মিলে রন টেলর সাগরের তলদেশের পরিবেশ ও সেখানকার জীবজন্তুর অনেক ছবি তুলেছেন এক্ষেত্রে তাঁদেরকে পথ প্রদর্শক বলা হয় অবশ্য শুরুতে বর্শা দিয়ে হাঙর শিকার করতেন টেলর এই কাজে তিনি সেরা ছিলেন পরে একসময় জীবজন্তুকে না মেরে সেগুলো রক্ষার কাজে মনোযোগ দেন এর কারণ হিসেবে অস্ট্রেলিয়ার একটি টিভি চ্যানেলকে টেলর বলেছিলেন হঠাৎ একদিন আমি চিন্তা করে দেখলাম যে এভাবে বল্লম দিয়ে নিরীহ প্রাণী হত্যা করাটা ঠিক নয় সেদিন থেকে আমি আর ঐ কাজে যায় নি কোনো রকম নিরাপত্তা ব্যবস্থা না নিয়েই বড়সড় একটি সাদা হাঙরের ছবি তুলেছিলেন রন টেলর এভাবে অনেক কিছুরই ছবি তুলেছেন তিনি তবে এসব কাজ করতে গিয়ে বেশ কয়েকবার হাঙরের আঁচড়ও খেতে হয়েছে তাঁকে জীববৈচিত্র্য রক্ষায় অবদানের জন্য ২০০৩ সালে টেলরকে অর্ডার অফ অস্ট্রেলিয়া খেতাব দেয়া হয়েছিল জেডএইচ এসবি এএফপি