ঠিক ৭০ বছর আগে ২০ জানুয়ারি তারিখে বার্লিনের দক্ষিণ উপকণ্ঠের ভানজে এলাকায় ১৫ জন উচ্চপদস্থ নাৎসি কর্মকর্তা বৈঠক করে সেখানেই ইউরোপীয় ইহুদিদের সুপরিকল্পিতভাবে নিধন করার নীল নকশা তৈরি হয়েছিল নাৎসিদের ইহুদি হত্যা অবশ্য শুরু হয়ে গিয়েছিল ১৯৪২-এর আগেই এই কুখ্যাত ভানজে সম্মেলনের আমন্ত্রণ এসেছিল সেই সময়কার হিটলার রাইশের মুখ্য নিরাপত্তা দপ্তরের প্রধান রাইনহার্ড হাইডরিশের কাছ থেকে উপস্থিত কর্মকর্তাদের মধ্যে ছিল এসএস বাহিনীর অফিসাররা মন্ত্রণালয়ের রাষ্ট্রসচিবরা এবং নাৎসি প্রশাসনযন্ত্রের শীর্ষ ব্যক্তিরা এদের অর্ধেকের বয়স ছিল ৪০ বছরেরও কম প্রতি দুজনের মধ্যে একজনের ছিল ডক্টরেট উপাধি এবং সকলেই ছিল সাংঘাতিক উচ্চাভিলাষী মাত্র ৯০ মিনিট চলেছিল ভানজে বৈঠক এবং তার মধ্যেই ইহুদি প্রশ্নের চূড়ান্ত নিষ্পত্তি র সার্বিক নেতৃত্ব হাতে নেয় হাইডরিশ ভানজে বৈঠকের প্রটোকল লেখে এসএস বাহিনীর কর্নেল আডল্ফ আইশমান কার্যত হলোকস্ট অর্থাৎ ইহুদি নিধনের এক নির্দেশনামার রূপ নেয় এই নথি ইহুদিদের নির্বিচারে বিতাড়নের কাজ পরিচালনার দায়িত্ব দেয়া হয় আইশমানকে ইতিহাসবিদদের অধিকাংশই অবশ্য এ ব্যাপারে একমত যে এই সম্মেলনের আগেই জার্মানির দখলিত এলাকায় একজন ইহুদিকেও জীবিত না রাখার সিদ্ধান্ত নেয়া হয়েছিল নাৎসি নেতৃত্ব মহলে এবং তা কার্যকরও হতে শুরু করেছিল বার্লিন হুমবোল্ট বিশ্ববিদ্যালয়ের ইতিহাসবিদ মিশায়েল ভিল্ট বলছেন ১৯৪১ সালের জুন মাসেই অর্থাৎ ভানজে সম্মেলনের ছয় মাস আগে এসএস বাহিনী সুপরিকল্পিতভাবে ইহুদি নিধনের কাজ শুরু করে দিয়েছিল তখনকার হিটলার-জার্মানির অধিকৃত সোভিয়েত ভূখণ্ডে পাঁচ লক্ষ ইহুদি শিশু নারী ও পুরুষকে গুলি করে মেরে ফেলা হয় ইতিহাসবিদ ভিল্ট বলছেন নাৎসি সরকার সামরিক দখলদারির মধ্য দিয়ে তার প্রভাববলেয়ে পেয়ে গিয়েছিল লক্ষ লক্ষ ইহুদিকে আর এই ইহুদিদের খতম করার পরিকল্পনা হয়ে উঠেছিল আরো বেশি দানবিক আরো প্রকাণ্ড জার্মান ইতিহাসবিদ মিশায়েল ভিল্ট মনে করেন ভানজে সম্মেলনে নতুন করে সিদ্ধান্ত নেয়ার তেমন কিছু আর ছিলনা বরং রাইশ মুখ্য নিরাপত্তা দপ্তরের প্রধান রাইনহার্ড হাইডরিশের লক্ষ্য ছিল ঐ সম্মেলনে উপস্থিত নাৎসি কর্মকর্তাদের স্পষ্ট জানিয়ে দেয়া যে ইহুদি প্রশ্নের চূড়ান্ত নিষ্পত্তি র দায়িত্ব তার দপ্তরের কাঁধেই ন্যস্ত এবং নিধনের প্রস্তুতি ইতোমধ্যেই নেয়া হয়েছে এই অমানবিক কর্মকাণ্ডে নিজের নেতৃত্বকে সুনির্দিষ্ট আদল দেয়া এবং অন্যান্য সব মন্ত্রণালয়ের সহযোগিতা ও সাহায্য সুনিশ্চিত করতেই সম্মেলন ডাকে হাইডরিশ ভানজে সম্মেলনের ১৫ পৃষ্ঠার প্রটোকলে ইউরোপের ইহুদিদের পুরোপুরি ধ্বংস করার পরিকল্পনার দ্ব্যর্থহীন উল্লেখ আছে বলা হয়েছে গোটা ইউরোপ মহাদেশের পুব থেকে পশ্চিমে চিরুনি অভিযান চালানো হবে অপসারিত ইহুদিদের তোলা হবে ট্রানজিট ঘেটোতে কর্মক্ষম মানুষদের রাস্তা তৈরির কাজ করতে বাধ্য করা হবে যদিও তাদের বড় অংশ শারীরিক ক্ষয়ের কারণেই দেহ রাখবে বলে এই প্রটোকলে বলা হয়েছে ভানজে সম্মেলন স্মৃতিভবনের পরিচালক নরব্যার্ট কাম্পেও মনে করেন ইহুদি নিধনের সিদ্ধান্ত নেয়া হয়েছিল আগেই হাইডরিশ নিজে ভানজে সম্মেলনের ফল নিয়ে খুবই সন্তুষ্ট হয়েছিল তার মনে হয়েছিল অংশগ্রহণকারীরা হয়তো চূড়ান্ত নিষ্পত্তি র ব্যাপারে সংশয় প্রকাশ করবে বিরোধিতা করবে কিন্তু শেষ পর্যন্ত পূর্ণ সমর্থনই মেলে এভাবেই নৃশংস এক নিধন পরিকল্পনার দরোজা খুলে দেয়া হয় হাটকরে ষাট লক্ষ ইহুদিকে গ্যাসচেম্বারে ঢোকানো হয় গুলি করা হয় ফাঁসিতে ঝোলানো হয় অথবা অমানুষিক পরিশ্রম করিয়ে মেরে ফেলা হয় ১৯৪২ এর মে মাসে প্রাগ শহরে প্রতিরোধ যোদ্ধাদের এক বোমা হামলায় গুরুতর আহত হয় রাইনহার্ড হাইডরিশ এই আঘাতেই কয়েকদিন পর মৃত্যু হয় তার ১৯৪২ এর ২০ জানুয়ারি ভানজে সম্মেলন হয়েছিল যে ভিলায় তা এখন এক জাতীয় স্মৃতি ও শিক্ষা ভবন প্রতিবেদন আব্দুল্লাহ আল-ফারূক সম্পাদনা সঞ্জীব বর্মন