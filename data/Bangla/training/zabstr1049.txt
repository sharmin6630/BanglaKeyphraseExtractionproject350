জার্মানিতে পানীয় জলের মান অত্যন্ত উন্নত হলেও কল বা ট্যাপ থেকে যে পানি আসে তা সবসময় সন্তোষজনক নয় কলের পানির নমুনা নিয়ে এক পরীক্ষা নিরীক্ষায় দেখা গেছে যে এর অর্ধেকই জীবাণুযুক্ত সম্প্রতি জার্মানির ১০টি শহরের স্টেশন টাউন হল ইউনিভার্সিটি বৃদ্ধাশ্রম ও হাসপাতালের কলের পানির বিশুদ্ধতা নিয়ে পরীক্ষা করা হয়েছিল যার ফলাফল বেশ উদ্বেগজনক গবেষণাগারে পরীক্ষিত ৫০ শতাংশ নমুনাই বিপজ্জনক জীবাণু দ্বারা দূষিত বিশেষ করে লিজিয়োনেলা ব্যাকটেরিয়ার উপস্থিতি চিন্তার উদ্রেক করে যে সব মানুষের শারীরিক প্রতিরক্ষা ক্ষমতা দুর্বল তাদের জন্য বিপজ্জনক এই ব্যাকটেরিয়া রাইনলান্ড টেকনিক্যাল ইন্সপেকশন অ্যাসোসিয়েশন এর মুখপাত্র ভাল্টার ডর্মাগেন এই প্রসঙ্গে জানান লিজিয়োনেলা উষ্ণ পানিতে আরাম বোধ করে নিশ্বাস প্রশ্বাসের সাথে এটি ফুসফুসে চলে আসে যা থেকে ফুসফুসের সংক্রমণ বা নিউমোনিয়া এমনকি মৃত্যু পর্যন্ত হতে পারে পাইপের সংস্কারের অভাবে পানি হারায় বিশুদ্ধতা জার্মান স্বাস্থ্য দপ্তর থেকে পানীয় জল জীবাণু বা রাসায়নিক পদার্থ দ্বারা দূষিত কিনা সে ব্যাপারে নিয়মিত পরীক্ষা করা হয় স্থানীয় ওয়াটার সাপ্লাই কেন্দ্রগুলি বিশুদ্ধ পানীয় জল বাড়ি পর্যন্ত পৌঁছে দেয় কিন্তু বিভিন্ন দালান কোঠায় পানির কলের লাইনগুলি পুরানো ও ভাঙাচোরা থাকায় অনেক সময় রাসায়নিক দ্রব্য ও রোগজীবাণু খাবার পানিতে মিশে যায় কখনো সখনো শেওলা ও জমে যায় পানির পাইপে পানীয় জলের দুই তৃতীয়াংশই আসে ভূগর্ভস্থ পানি থেকে মাটির নীচ থেকে নানা স্তর ভেদ করে আসার ফলে এই পানি ফিল্টার হয়েই আসে বেশ খানিকটা তাই ওয়াটার সাপ্লাই কেন্দ্র থেকে অল্প কিছু পরিশোধন করে গৃহস্থালীর জন্য পাঠানো হয় পানি একজন প্রাপ্তবয়স্ক মানুষের শরীর থেকে প্রতিদিন আড়াই লিটারের মত পানি বের হয়ে যায় ফলমূল শাকসবজি ইত্যাদির মাধ্যমে কিছুটা পূরণ হয় এই ঘাটতি কিন্তু পানি ও ফলের রস ইত্যাদির মাধ্যমে বাকিটা পূরণ করতে হয় বিশেষজ্ঞদের মতে একজন প্রাপ্তবয়স্ক ব্যক্তির দৈনিক এক থেকে দেড় লিটার পানি পান করা প্রয়োজন ট্যাপের পানি প্রতিটি গৃহস্থালীতেই সহজলভ্য এবং খরচও কম বাজার থেকে কেনা বোতলের মিনারেল ওয়াটারের মত শরীরের জন্য প্রয়োজনীয় অনেক খনিজ পদার্থ কলের পানিতেও থাকে ফিল্টার করে নিলে এই পানির স্বাদ ও গুণগত মানও বৃদ্ধি পায় তবে কয়েক ঘণ্টা পানি চলাচল না করলে পাইপে জারণ ও ব্যাকটেরিয়ার দূষণ হতে পারে এ কারণে সকালে কিছুক্ষণ ছেড়ে না রেখে কলের পানি পান না করাই ভাল বিভিন্ন ধাতুর তৈরি পানির পাইপ বিপজ্জনক হতে পারে পুরানো বাড়িঘরে মাঝে মাঝে দেখা যায় সিসার তৈরি পানির পাইপ এই সিসা ট্যাপের পানিতে চলে আসতে পারে প্রতি লিটার পানিতে ২৫ মাইক্রোগ্রামের বেশি সিসা থাকাটা বিপজ্জনক তবে সময়ের সাথে সাথে পানির পাইপে জমে যাওয়া চুন সিসাকে কিছুটা প্রতিহত করে কোনো কোনো বাড়িতে তামার তৈরি পানির পাইপ লাগানো হয় পানিতে মাত্রারিক্ত তামাও স্বাস্থ্যের হানি করে নতুন অবস্থায় তামার তৈরি পাইপ থেকে প্রচুর পরিমাণে তামা পানিতে চলে আসে পরে অবশ্য পানিতে তামার মিশ্রণ কমে আসে অন্যদিকে দিস্তার তৈরি পাইপও স্বাস্থ্যের পক্ষে ক্ষতিকর হতে পারে প্রতি লিটার পানিতে পাঁচ মাইক্রোগ্রামের বেশি দিস্তা থাকাটা ঠিক নয় পানীয় জলে দিস্তার পরিমাণ খুব বেশি থাকলে বমির ভাব হয় বিশেষ করে ছোট বাচ্চা ও সন্তানসম্ভবা নারীদের জন্য ধাতু মিশ্রিত পানি পান করা বিপজ্জনক দূষণমুক্ত হলে ট্যাপের পানি সুপেয় হতে পারে পানীয় জল যাতে কীটনাশক জীবাণু বা নানারকম রাসায়নিক পদার্থ দ্বারা দূষিত না হয় সে ব্যাপারে কঠোর আইনকানুন থাকলেও কার্যত নানা ফাঁকফোকর গলে ব্যাহত হচ্ছে এই নিয়ম এই প্রসঙ্গে ভাল্টার ডর্মাগেন বলেন কিন্ডারগার্টেন স্কুল ও বিভিন্ন অফিস আদালতের মত গুরুত্বপূর্ণ স্থানগুলিতে খুব কমই পানির বিশুদ্ধতার ব্যাপারে পরীক্ষা করা হয় পানীয় জলের বিধিবিধানকে আরো কড়াকড়িভাবে প্রয়োগ করা উচিত পানিতে দূষিত পদার্থের সঠিক মাত্রা নির্ধারণ ও ঘন ঘন পরীক্ষার নিরীক্ষার ব্যবস্থা থাকতে হবে সর্বোপরি পানির পাইপ লাইনগুলির আমূল সংস্কার প্রয়োজন এসব ব্যবস্থা গ্রহণ করা হলে জার্মানির বেশির ভাগ অঞ্চলেই কলের পানি স্বাস্থ্যকর ও সুলভ মূল্যের পানীয় হতে পারে প্রতিবেদন রায়হানা বেগম সম্পাদনা সঞ্জীব বর্মন