বাংলাদেশ সংগীত জগতের পপ গুরু হিসেবে খ্যাত আজম খান চির বিদায় নিলেন পাঁচ জুন দেশজ লোকসংগীত পল্লিগীতি আধুনিক অথবা সমাজ সচেতন গানের সাথে পপ শৈলীর মিশ্রণ দিয়ে গানের এক বিরাট সম্ভার রেখে গেলেন তিনি আজম খান ছিলেন একাধারে গীতিকার সুরকার ও গায়ক বাংলাদেশে পপ সংগীতের অন্যতম পথপ্রদর্শক তাঁর চটুল পপ আঙ্গিকের সংগীত বাংলাদেশের যুব সমাজের কাছে পেয়েছে বিপুল সমাদর শুধু বাংলাদেশেই নয় গোটা উপ মহাদেশেও আজম খান পেয়েছেন অসাধারণ জনপ্রিয়তা আজম খানের জন্ম ১৯৫০ সালের ২৮ ফেব্রুয়ারি ঢাকায় আসল নাম মোহাম্মদ মাহবুবুল হক খান স্কুল শিক্ষার পর ১৯৭০ সালে ঢাকার টি.এন.টি কলেজ থেকে স্নাতক লাভ করেন ১৯৭১ সালে স্বাধীনতা যুদ্ধের সময় মুক্তিযোদ্ধা হিসেবে হাতে অস্ত্র তুলে নেন তিনি স্বাধীনতার পর অস্ত্র ফেলে কন্ঠে তুলে নেন সংগীত উচ্চারণ শিল্পী গোষ্ঠী নিয়ে সংগীত জগতে তাঁর প্রথম আত্মপ্রকাশ সত্তরের প্রথমার্ধে বংলাদেশ টেলিভিশনে প্রচারিত হয় তাঁর প্রথম কনসার্ট তার পর থেকেই তাঁর জনপ্রিয়তা ছড়িয়ে পড়ে সারা দেশ জুড়ে ধীরে ধীরে তিনি হয়ে ওঠেন বাংলা পপ সংগীতের এক প্রতীক পুরুষ বিশ্বের বেশ ক টি দেশে কনসার্ট পরিবেশন করেন আজম খান এসব কনসার্টে শুধু প্রবাসী বাঙালিই নয় বহু বিদেশী সংগীতানূরাগীরও দৃষ্টি আকর্ষণ করেছেন তিনি বাংলা সংগীতের নানা ধারার গান পপ আঙ্গিকে গেয়েছেন আজম খুব সহজ সরল জীবন যাপন করতেন তিনি যদিও ১৭ টিরও বেশি হিট গানের অ্যালবাম বেরিয়েছে বাজারে কয়েক মিলিয়ন কপি বিক্রি হয়েছে কিন্তু কপিরাইটের কারচুপির কারণে অর্থনৈতিক সচ্ছলতা তাঁর ছিল না আর এই টাকার অভাবেই সিঙ্গাপুরে ক্যান্সারের চিকিৎসা হতে পারেনি এক বছরেরও বেশি সময় ধরে এই দুরারোগ্য ব্যাধির সংগে লড়াই করে অবশেষে পাঁচ জুন শেষ নিঃশ্বাস ত্যাগ করেন বাংলা পপ সংগীতের এক পথ প্রদর্শক আজম খান প্রতিবেদন মারুফ আহমদ সম্পাদনা আব্দুল্লাহ আল-ফারূক