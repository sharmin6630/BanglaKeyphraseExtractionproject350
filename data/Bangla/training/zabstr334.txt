প্যারিসে সন্ত্রাসী হামলার দায় স্বীকার করেছে ইসলামিক স্টেট বা আইএস অনলাইনে দেয়া এক বিবৃতিতে আইএস বলেছে বিস্ফোরক বেল্ট পরে এবং অস্ত্র হাতে তাদের আট ভাই ফ্রান্সে হামলা করেছে ফ্রান্স যতদিন তার বর্তমান নীতিতে অটল থাকবে ততদিন এরকম হামলা চলবে এর আগে ফরাসী প্রেসিডেন্ট ফ্রঁসোয়া ওলঁদ এই ভয়াবহ হামলার জন্য আইএস-কে দায়ী করেন তিনি বলেন স্বাধীন দেশ ফ্রান্সের ওপর সশস্ত্র সন্ত্রাসী গোষ্ঠী ইসলামিক স্টেট এ হামলা চালিয়েছে এদিকে সিরিয়ার প্রেসিডেন্ট বাশার আল-আসাদ মনে করেন সিরিয়ায় ফ্রান্সের নীতির কারণেই এই হামলা ডয়চে ভেলের ব্যার্নড রিগার্ট মনে করেন ফ্রান্স ইউরোপ সহ বিশ্বকে এখন এর বিরুদ্ধে জেগে উঠতে হবে তিনি বলেন সন্ত্রাসীদের আমরা জিততে দিতে পারি না উল্লেখ্য জার্মানি ও ফ্রান্সের মধ্যে প্রীতি ফুটবল ম্যাচ চলাকালীন স্টেডিয়ামের বাইরে প্রথম বিস্ফোরণ ঘটে জার্মান দল আজ ফ্রাংকফুর্ট ফিরে এসেছে এদিকে এই ঘটনায় প্যারিসের সঙ্গে সংহতি প্রকাশ করেছে জার্মান দল জার্মান চ্যান্সেলর আঙ্গেলা ম্যার্কেল এই ভয়াবহ সন্ত্রাসী হামলার তীব্র নিন্দা করেছেন আমরা ফ্রান্সের পাশেই আছি কাঁদছি তোমাদের সঙ্গে বলেছেন তিনি ম্যার্কেল বলেন এটা শুধু প্যারিসের উপর নয় আমাদের সবার উপর হামলা ম্যার্কেল ইতিমধ্যে ফ্রান্সের প্রেসিডেন্ট ওলঁদের সঙ্গে ফোনে কথা বলে সন্ত্রাস দমনে ফ্রান্সকে সব ধরনের সহায়তা দেয়ার আশ্বাস দিয়েছেন রুশ প্রেসিডেন্ট ভ্লাদিমির পুটিন ওলঁদকে টেলিগ্রাম পাঠিয়ে বলেন সন্ত্রাস দমনে সফল হতে আন্তর্জাতিক সম্প্রদায়ের মধ্যে একতা দরকার মার্কিন প্রেসিডেন্ট বারাক ওবামা সহ অন্যান্য বিশ্ব নেতারা পারিস হামলার তীব্র নিন্দা জানিয়েছেন ফ্রান্স জানিয়েছে হামলার ঘটনা এই মাসের শেষে প্যারিসে শুরু হতে যাওয়া জাতিসংঘের জলবায়ু পরিবর্তন বিষয়ক সম্মেলন আয়োজনে কোনো প্রভাব ফেলবে না সৌদি আরবের একটি শীর্ষস্থানীয় ধর্মীয় গোষ্ঠী প্যারিসে হামলার ঘটনার নিন্দা জানিয়েছে এক বিবৃতিতে তারা জানিয়েছে ইসলাম সন্ত্রাসীদের কার্যক্রম অনুমোদন করে না বাংলাদেশের প্রধানমন্ত্রী শেখ হাসিনাও এ ঘটনার তীব্র নিন্দা জানিয়েছেন ফ্রান্সের প্রেসিডেন্টকে ওঁলদকে পাঠানো এক বার্তায় তিনি বলেছেন প্যারিসে বিভিন্ন স্থানে সন্ত্রাসী হামলায় বহু নিস্পাপ মানুষ নিহত ও আহত হওয়ায় আমি গভীরভাবে মর্মাহত ফ্রান্সের সরকার ও জনগণের প্রতি সমবেদনা প্রকাশ করে শেখ হাসিনা আরো বলেন সন্ত্রাসী সন্ত্রাসীই তাদের কোনো দেশ নেই ধর্ম নেই সভ্য সমাজে অবশ্যই তাদের কোনো জায়গা হবে না এদিকে প্যারিসে অবস্থানরত বাংলাদেশিদের জন্য হটলাইন চালু করেছে বাংলাদেশ দূতাবাস ডয়চে ভেলের কন্টেন্ট পার্টনার বিডিনিউজ টোয়েন্টিফোর ডট কম-এর খবর অনুযায়ী জরুরি প্রয়োজনে প্যারিসে অবস্থানরত বাংলাদেশিরা দূতাবাসের নম্বর ৩৩১৪৬৫১৯০৩৩-এ কল করতে পারবেন এছাড়া দূতাবাসের পক্ষ থেকে দায়িত্বে থাকা টিএম রেজাকে ৩৩৬৫১৩৬০২২২ এবং ওয়াহিদ তাহেরকে ৩৩৬১৪৪৯৭০৯৫ নম্বরে পাওয়া যাবে জেডএইচ ডিজি এএফপি এপি রয়টার্স