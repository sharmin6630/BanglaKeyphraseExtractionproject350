মুক্তিযুদ্ধ নিয়ে বিকৃত তথ্য দেয়ার অভিযোগে ভারতের সিনেমা গুন্ডে র সংশোধনের দাবি জানিয়েছেন বাংলাদেশের চলচ্চিত্র বোদ্ধা ও সুশীল সমাজ এ ব্যাপারে দ্রুত প্রয়োজনীয় পদক্ষেপ নিতে বাংলাদেশ সরকারের প্রতি আহ্বানও জানিয়েছেন তাঁরা ১৪ ফেব্রুয়ারি বিশ্ব ভালোবাসা দিবসে ভারতে মুক্তি পায় হিন্দি ছবি গুন্ডে এতে বাংলাদেশের মুক্তিযুদ্ধকে ভারত ও পাকিস্তানের তৃতীয় যুদ্ধ হিসেবে গণ্য করা হয়েছে শুরুতে ভারতীয় অভিনেতা ইরফান খানের কণ্ঠে হিন্দিতে বলা হয় ১৬ ডিসেম্বর ১৯৭১ শেষ হলো ভারত পাকিস্তানের তৃতীয় যুদ্ধ সেদিন ভারতীয় সেনাবাহিনীর কাছে প্রায় ৯০ হাজার পাকিস্তানি সৈন্য আত্মসমর্পণ করে এই যুদ্ধের ফলে জন্ম নিল নতুন একটি দেশ বাংলাদেশ আর এই বক্তব্য নিয়েই বাংলাদেশে প্রতিবাদ হচ্ছে প্রতিবাদে শামিল হয়েছেন সাধারণ দর্শক থেকে শুরু করে সব শ্রেণির মানুষ বাংলাদেশের আগ্রহীরা নানা মাধ্যম থেকে এরইমধ্যে সিনেমাটি দেখেছেন বাংলাদেশের চলচ্চিত্র পরিচালক চাষী নজরুল ইসলাম ডয়চে ভেলেকে বলেন বাংলাদেশের মুক্তিযুদ্ধে ভারতের অবদান আমরা স্বীকার করি তাই বলে মুক্তিযুদ্ধের ইতিহাস বিকৃতি মেনে নেয়া যায় না তিনি বলেন যারা সিনেমাটি বানিয়েছেন এজন্য শুধু তারাই দায়ী নন ভারতীয় সেন্সর বোর্ডও এর দায় এড়াতে পারে না কারণ তারা দেখার পরও কিভাবে এই ইতিহাস বিকৃতিকে অনুমোদন দিলেন তাঁর প্রশ্ন তাহলে জেনে শুনেই কি ইতিহাস বিকৃতি করা হয়েছে চলচ্চিত্রটির নির্মাতা ভারতের যশরাজ ফিল্মস এরই মধ্যে তাদের ব্লগের মাধ্যমে দুঃখ প্রকাশ করেছে আর বলেছে সিনেমাটি কাল্পনিক এর জবাবে বাংলাদেশের আরেকজন চলচ্চিত্র নির্মাতা মোর্শেদুল ইসলাম ডয়চে ভেলেকে বলেন কোনো জাতির স্বাধীনতা যুদ্ধের ইতিহাস নিয়ে বিকৃত কল্পনার সুযোগ নেই আর এজন্য দুঃখ প্রকাশ যথেষ্ট নয় তিনি বলেন দ্রুত এই সিনেমার বিতর্কিত অংশ সংশোধন করতে হবে আর সংশোধনের আগ পর্যন্ত এর প্রদর্শনও বন্ধ রাখতে হবে এজন্য তিনি বাংলাদেশ সরকারকে দ্রুত ব্যবস্থা নেয়ার দাবি জানান এদিকে তথ্যমন্ত্রী হাসানুল হক ইনু বলেছেন ভারতীয় সিনেমায় বাংলাদেশের ইতিহাস বিকৃতির যে ঘটনা ঘটেছে তা সংশোধনে বাংলাদেশ সরকার প্রয়োজনীয় পদক্ষেপ নেবে বাংলাদেশের সংবাদ মাধ্যম এবং সামাজিক যোগাযোগ মাধমে বিষয়টি নিয়ে ব্যাপক আলোচনা হচ্ছে গুন্ডে সিনেমায় বাংলাদেশের মুক্তিযুদ্ধের ইতিহাস বিকৃত করার প্রতিবাদে বাংলাদেশ সাইবার আর্মি ভারতের ৫০টিরও বেশি ওয়েবসাইট হ্যাক করেছে বলে জানা গেছে