ডয়চে ভেলের প্রথম বাকস্বাধীনতা পুরষ্কারজয়ী রাইফ বাদাউয়ির পক্ষে পুরস্কার নিলেন তাঁর স্ত্রী এনসাফ হায়দার মহাপরিচালক পেটার লিমবুর্গ বার্লিনে এনসাফ-এর হাতে এ পুরস্কার তুলে দেন এ বছরই প্রথম দ্য বব্স প্রতিযোগিতার অংশ হিসেবে বাকস্বাধীনতা বা মত প্রকাশের স্বাধীনতা অ্যাওয়ার্ড দিয়েছে ডয়চে ভেলে আর সেই পুরস্কার পেয়েছেন সৌদি আরবের কারাবন্দি ব্লগার রাইফ বাদাউয়ি সৌদি আরবের মানবাধিকারকর্মী ও ব্লগার রাইফ বাদাউয়ি ২০১২ সাল থেকে কারাবন্দি ব্লগ লিখে দেশের প্রযুক্তি আইন লঙ্ঘন এবং ইসলাম ধর্মের শ্রদ্ধেয় ব্যক্তিদের অবমাননার অভিযোগে গ্রেপ্তার করা হয় তাঁকে গত জুনে দ্য ববস প্রতিযোগিতার বিজয়ীদের পুরস্কৃত করা হয় বাদাউয়ি কারাবন্দি থাকায় তখন তাঁর পুরস্কারটি দেয়া যায়নি তাই শুক্রবার বার্লিনে এসে স্ত্রী এনসাফ বানানভেদে ইনসাফ হায়দার ডয়চে ভেলের মহাপরিচালক পেটার লিমবুর্গের কাছ থেকে পুরস্কারটি গ্রহণ করে আনুষ্ঠানিকতা শেষ করলেন পুরস্কার নিতে এসে ডয়চে ভেলেকে সাক্ষাৎকার দিয়েছেন এনসাফ হায়দার দু বছর ধরে তিনি তাঁর স্বামীকে মুক্ত করার জন্য লড়ছেন এ প্রসঙ্গ তুলে জানতে চাওয়া হয়েছিল কেমন আছেন এনসাফ বললেন খুব কষ্টে আছি আমি আমাকে এবং আমার স্বামীকে চার বছর ধরে পরস্পরের কাছ থেকে দূরে থাকতে বাধ্য করা হয়েছে অথচ আমরা কোনো অন্যায় করিনি আমার সন্তানেরা তাদের বাবাকে ছাড়া বড় হচ্ছে এমন শাস্তি পাওয়ার মতো কিছু করেনি রাইফ আমাদের অবস্থা খুবই শোচনীয় দু বছরেরও বেশি সময় ধরে সন্তানরা তাদের বাবার সাহচর্য পাচ্ছে না কেমন আছে তারা ভারাক্রান্ত মন নিয়ে এনসাফ জানালেন ওরা ভালো নেই ওরা চায় ওদের বাবা তাড়াতাড়ি ওদের মাঝে ফিরে আসুক বাবাকে তারা খুব মিস করছে ওরা তাদের আনন্দ-দুঃখ সবই বাবার সঙ্গে ভাগ করতে চায় ওরা বাবার সঙ্গে খেলতে চায় আমার ছেলে দু টো সবসময় দেখে ওর সহপাঠীদের বাবা-মা ফুটবল প্র্যাকটিসে নিয়ে যাচ্ছে কিন্তু ওর বেলায় তা হয় না ২০১৪ সালের নভেম্বরে আদালত ৩১ বছর বয়সি ব্লগার রাইফ বাদাউয়ির বিরুদ্ধে ১০ বছরের কারাভোগ এবং ১ হাজার দোররার শাস্তি ঘোষণা করে সারা বিশ্বে প্রতিবাদের ঝড় উঠলেও শাস্তি প্রত্যাহার করা হয়নি বাদাউয়ির বর্তমান অবস্থা জানাতে দিয়ে এনসাফ হায়দার বললেন শারীরিক বা মানসিক কোনোদিক থেকেই ভালো নেই রাইফ ওর বিরুদ্ধে তো দশ বছরের জেল এবং এক হাজার দোররা বা বেত্রাঘাতের শাস্তি ঘোষণা করা হয়েছে ৫০টি বেত মারা হয়ে গেছে তাছাড়া ও তো জানে যে ওর সন্তানরা ওকে ছাড়া বড় হচ্ছে এটা মেনে নেয়া খুব কঠিন বার্লিনে শুধু বাদাউয়ির হয়ে পুরস্কার নিতে আসেননি এনসাফ হায়দার বাদাউয়ির নামে একটি ফাউন্ডেশনের উদ্বোধন ঘোষণাও করেছেন তিনি সাক্ষাৎকারে এনসাফ জানান ফাউন্ডেশনের লক্ষ্য হলো মুক্ত চিন্তা এবং স্বাধীন গণমাধ্যমের সংস্কৃতিকে সমর্থন দেয়া আমাদের দেশের মানুষ নিজেদের মতামত প্রকাশের জন্য উদগ্রীব সে কারণেই স্বাধীনতা নিয়ে কথা বলার সময় এসেছে বলে আমরা মনে করি আমার স্বামীর বিরুদ্ধে শুধু মন খুলে কথা বলার জন্যই দশ বছরের কারাদণ্ড এবং এক হাজার বেত্রাঘাতের শাস্তি ঘোষণা করা হয়েছে সারা বিশ্ব থেকে বাদাউয়ির মুক্তি দাবি করা হলেও সৌদি সরকার এখনো তাঁকে মুক্তি দেয়নি এখনো মনের দিক থেকে শক্ত আছেন জানিয়ে এনসাফ বললেন আমি এখনো আশা ছাড়িনি আমার কেন যেন মনে হয় রাইফ হয়ত খুব তাড়াতাড়িই মুক্তি পাবে ও শান্তিপ্রিয় মানুষ অহিংস উপায়েই সে মত প্রকাশ করেছে আমি আশা করি সৌদি সরকার এবং বাদশাহ সালমান পুরো বিষয়টি আবার ভেবে দেখবেন এবং ক্ষমা করবেন