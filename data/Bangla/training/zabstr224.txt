পরিবেশ দূষণ ও তার ফলশ্রুতি আজ সর্বত্র এমনকি মাতৃগর্ভেও ডায়ক্সিন আর্সেনিক পারদ এ সবের রেশ মায়ের পেটেই ভ্রূণের মস্তিষ্কের বিকাশ প্রভাবিত করতে পারে অথচ তা বোঝার জন্য এ যাবৎ জন্তুজানোয়ারের উপর পরীক্ষা ছাড়া উপায় ছিল না জার্মানির একদল গবেষক জীবজন্তুর পরিবর্তে মানবকোষ অর্থাৎ সেল কালচারের উপর রাসায়নিকের প্রভাব পরীক্ষা করার পন্থা আবিষ্কার করেছেন মাতৃগর্ভেই শিশু ডায়ক্সিন পারদ আর্সেনিক কিংবা পরিবেশের অন্যান্য বিষাক্ত পদার্থের সংস্পর্শে আসে এর মধ্যে কোন পদার্থগুলি ভ্রূণের মস্তিষ্কের বিকাশের পক্ষে ক্ষতিকর এবং মাতৃদেহে সেই বিষের অনুপাত কোন পর্যায়ে পৌঁছলে তা ক্ষতিকর হয়ে ওঠে সাধারণত জীবজন্তুর উপরেই তা পরীক্ষা করে দেখা হয় কিন্তু জীবজন্তুদের উপর পরীক্ষা করা নিয়ে যেমন নৈতিক দ্বিধা রয়েছে তেমনই সে পরীক্ষার ফলাফল সবসময়ে মানুষের ক্ষেত্রে প্রযোজ্য হয় না ভিডিও দেখুন 04 32 পরিবেশ দূষণের প্রভাব নির্ণয়ে সেল কালচার নতুন প্রক্রিয়া জার্মানির হানোফার শহরের ভেটারিনারি কলেজে জীববিদ্যা বিভাগের অধ্যাপক গ্যার্ড বিকার-এর নেতৃত্বে একদল গবেষক কোষ পরীক্ষার একটি নতুন প্রক্রিয়া উদ্ভাবন করেছেন মানব মস্তিষ্কের উপর বিশেষ করে শিশুদের মস্তিষ্কের উপর বিভিন্ন রাসায়নিক কী ধরনের প্রভাব ফেলে প্রক্রিয়াটিতে স্নায়ুকোষ ব্যবহার করে তা সিমিউলেট অর্থাৎ অনুকরণ করে দেখা হয় জীবজন্তুর উপর পরীক্ষা করার আর কোনো দরকার পড়ে না প্রফেসর বিকার বলেন জীবজন্তুর উপর পরীক্ষা না করার একটা বড় সুবিধে জীবজন্তু পালতে হয় না অর্থনৈতিক সাশ্রয়ের সঙ্গে রয়েছে নৈতিক দিকটা পরে ঐ সব জীবজন্তুর দেহে বিষক্রিয়া পরীক্ষা করতে হবে না শেষমেষ বিশ্লেষণের জন্য ঐ সব জীবজন্তুকে মেরেও ফেলতে হবে না গবেষকরা মানবকোষ কালচার করে তার স্নায়ুকোষে পরিবর্তন করেন প্রফেসর বিকারের ভাষ্যে প্রক্রিয়াটা এক নয় একাধিক প্রক্রিয়াগুলি এমনভাবে সৃষ্ট যে তাতে মস্তিষ্কের বিকাশের বিভিন্ন পর্যায় প্রতিফলিত হয় যেমন কোষ বিভাজন সেল মাইগ্রেশন নয়রাইটের বৃদ্ধি এবং শেষমেষ একটি কর্মক্ষম নিউরন নেটওয়ার্কের সৃষ্টি বিষক্রিয়া বাড়ন্ত স্নায়ুকোষের পক্ষে কোন পদার্থ ক্ষতিকর তা পরীক্ষা করার জন্য গবেষকরা বিভিন্ন পর্যায়ের সেল কালচারগুলিতে নানা বিষাক্ত পদার্থ যোগ করে থাকেন এ ভাবে তারা দেখতে পান ঐ বিষ প্রধানত মস্তিষ্কের কোষগুলির অভিবাসনে ব্যাঘাত ঘটাচ্ছে নাকি পূর্ণাঙ্গ স্নায়ুকোষগুলির পারস্পরিক যোগাযোগে ব্যাঘাত ঘটাচ্ছে বিষের পরিমাণ বেশি হলে স্নায়ুকোষগুলি মরে যায় প্রাপ্তবয়স্কদের চেয়ে শিশুদের বাড়ন্ত স্নায়ুকোষগুলি আরো বেশিভাবে বিষাক্ত রাসায়নিক দ্বারা ক্ষতিগ্রস্ত হয় দীর্ঘমেয়াদি গবেষণা থেকে দেখা গেছে কম পরিমাণ বিষ প্রাপ্তবয়স্কদের স্নায়ুকোষগুলিকে মেরে ফেলতে পারে না বটে কিন্তু তা মাতৃগর্ভে শিশুর মস্তিষ্কে প্রাক-স্নায়ুকোষ পর্যায়ের কোষগুলির পূর্ণাঙ্গ স্নায়ুকোষে পরিণত হওয়া থেকে বিরত করে গবেষকরা আগামীতে নিউরাইট নেটওয়ার্ক বিকাশের প্রক্রিয়াটা আরো খুঁটিয়ে দেখতে চান স্নায়ুকোষের দৈর্ঘ্যই কি সংশ্লিষ্ট পদার্থটির বিষক্রিয়ার পরিচয় দেয় যতো জোরালো বিষ ততোই ছোট হবে স্নায়ুকোষের দৈর্ঘ্য এই হল গবেষকদের বিশ্বাস এছাড়া সেল কালচারের আরো একটি সুবিধা আছে স্মরণ করিয়ে দিলেন প্রফেসর বিকার তিনি বললেন এই প্রক্রিয়ার মজাটা হল এই যে আমরা তো বাস্তবিক মানবদেহের স্নায়ুকোষ ব্যবহার করছি অর্থাৎ এক প্রজাতির জীব থেকে আরেক প্রজাতির জীবের যে ফারাক পরীক্ষার ফলাফলে সেই তফাতটা বিবেচনা করতে হচ্ছে না আমার আরো যেটা ভালো লাগে সেটা হল আমরা সরাসরি দেখতে পাচ্ছি স্নায়ুকোষের উপর রাসায়নিকের কী প্রভাব পড়ে এই সেল কালচার পরীক্ষা থেকে ভবিষ্যতে আরো দ্রুত এবং সহজ পদ্ধতিতে বিষাক্ত রাসায়নিকগুলি শনাক্ত করা সম্ভব হবে যে সব রাসায়নিক মাতৃগর্ভে শিশুর ক্ষতি করতে পরে যেগুলো থেকে ক্যানসার হতে পারে কাজেই জীবজন্তুর উপরে পরীক্ষা করার আর কোনো প্রয়োজন নেই