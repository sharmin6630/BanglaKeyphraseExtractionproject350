আদিবাসীদের ওপর নির্যাতন ব্যাপকভাবে বেড়েছে গেল বছর সারা দেশে ৬৭ জন আদিবাসী নারী ও শিশু সহিংসতার শিকার হয়েছেন ১১ জন আদিবাসীকে হত্যা করা হয়েছে এছাড়া পাঁচজন ত্রিপুরা কন্যাশিশুসহ ১৬ জন আদিবাসী শিশুকে মাদ্রাসা থেকে উদ্ধার করা হয়েছে যাদের জোরপূর্বক ইসলাম ধর্মে ধর্মান্তর করা হয়েছে বাংলাদেশের আদিবাসীদের মানবাধিকার প্রতিবেদনে এমন চিত্রই ফুটে উঠেছে মঙ্গলবার রাজধানীর একটি মিলনায়তনে মানবাধিকার সংস্থা কাপেং ফাউন্ডেশনের এই প্রতিবেদন উপস্থাপন করে ইউরোপীয় ইউনিয়ন ইইউ ও অক্সফ্যামের সহায়তায় প্রকাশিত এই প্রতিবেদন উপস্থাপন করেন বিপাশা চাকমা ও বাবলু চাকমা প্রতিবেদনে বলা হয় ২০০৯ থেকে ২০১৩ সাল পর্যন্ত বাস্তবায়ন হয়নি আদিবাসীদের অধিকার সংক্রান্ত ক্ষমতাসীন আওয়ামী লীগের নির্বাচনী ইশতেহার এ বিষয়ে দলটির সদিচ্ছার অভাব রয়েছে বিভিন্ন হয়রানিমূলক মামলায় গত বছরই পাহাড়ের ৩১ জনসহ মোট ৪২ আদিবাসীকে গ্রেপ্তার করা হয়েছে কমপক্ষে আটটি সহিংস হামলায় সমতলের ৭১ এবং পাহাড়ের ২৭৫ পরিবারসহ মোট ৩৪৬টি পরিবারের ঘরবাড়ি লুটপাট ভাঙচুর ও অগ্নিসংযোগের শিকার হয় সেটেলার নামে পরিচিত ও অভিবাসী অ-আদিবাসীদের হামলায় পাহাড়ের ৪০০ পরিবারের প্রায় দুই হাজার মানুষ ভারত সীমান্তের নো ম্যানস ল্যান্ডে আশ্রয় নিতে বাধ্য হয়েছে প্রতিবেদনের বিষয়ে ঢাকা বিশ্ববিদ্যালয়ের ইতিহাস বিভাগের প্রফেসর মেসবাহ কামাল ডয়চে ভেলেকে বলেন সরকারের রাজনৈতিক ইচ্ছা থাকলেই কেবল এসব ঘটনার পুনরাবৃত্তি রোধ করা সম্ভব আদিবাসীরা নয় জঙ্গিবাদিরাই দেশের শত্রু তিনি আরো বলেন দেশের নাগরিক হিসেবে আদিবাসীদের মানবাধিকার সুরক্ষায় সরকারের আন্তরিক হওয়া উচিত তাঁর মতে দিনদিন আদিবাসীদের ওপর নির্যাতন বেড়েই চলেছে রাষ্ট্র সে অনুযায়ী ব্যবস্থা নিচ্ছে না যার কারণে আদিবাসীদের অবস্থার আবস্থার অবনতি হচ্ছে এদিকে সরকারকে মনোযোগ দিতে হবে মানবাধিকার প্রতিবেদনে বলা হয়েছে শুধুমাত্র ২০১৩ সালেই আদিবাসী-অধ্যুষিত পাহাড়ি এলাকায় প্রায় তিন হাজার ৭৯২ একর এবং সমতলের ১০৩ বিঘা জমি দখল করে নিয়েছেন স্থানীয় প্রভাবশালীরা এ সময়ে ভিটেমাটি থেকে উচ্ছেদ হয়েছে ২৬ আদিবাসী পরিবার প্রতিবেদনের তথ্য মতে গত এক বছরে ৬৭ জন আদিবাসী নারী ও শিশু সহিংসতার শিকার হয়েছে এদের মধ্যে ৫৪ জন পাহাড়ি এবং ১৩ জন সমতলের বাসিন্দা এদের মধ্যে ১২ জন পাহাড়ি নারীসহ মোট ১৫ আদিবাসী নারী ধর্ষণের শিকার হয়েছেন মানবাধিকার প্রতিবেদন উপস্থাপন অনুষ্ঠানে সাবেক তত্ত্বাবধায়ক সরকারের উপদেষ্টা জিল্লুর রহমান সিদ্দিকী বলেন অপরাধীরা শাস্তি না পেলে নতুন করে অপরাধ করতে উত্সাহিত হয় শুধু আইন থাকলেই হবে না অপরাধীদের বিরুদ্ধে আইনি পদক্ষেপ নিয়ে তাদের দৃষ্টান্তমূলক সাজা দিতে হবে গেল বছর দুর্বছর ছিল উল্লেখ করে তিনি বলেন প্রত্যেক বছর তো দুর্বছর হবে না তাই ভবিষ্যতে ক্ষুদ্র নৃতাত্ত্বিক গোষ্ঠীর ওপর সহিংসতা কমে আসবে বলে আশা প্রকাশ করেন তিনি সাবেক এই উপদেষ্টা বলেন একটি গণতান্ত্রিক দেশে এই ধরনের প্রতিবেদন সরকারকে লজ্জায় ফেলে না কিংবা বিব্রত করে না বরং এসব রিপোর্ট দেশের বর্তমান অবস্থাকে তুলে ধরে