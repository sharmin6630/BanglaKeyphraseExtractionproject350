টেনিসে ইতিহাস গড়তেই যেন মাঠে নামেন স্পেনের তারকা রাফায়েল নাদাল একের পর এক রেকর্ড গড়ে এবার পৌঁছে গেলেন বিয়র্ন বিয়র্গের সারিতে ফরাসি ওপেনে রজার ফেদেরারকে হারিয়ে আরো একটি গ্র্যান্ড স্ল্যাম টুর্নামেন্টের মুকুট জিতলেন রবিবার রোল্যান্ড গ্যারোসে চির প্রতিদ্বন্দ্বী ফেদেরারকে ৭-৫ ৭-৬ ৫-৭ এবং ৬-১ সেটে হারিয়ে শিরোপা ছিনিয়ে নিলেন ২৫ বছর বয়সি নাদাল এটি তাঁর ১০ম গ্র্যান্ড স্ল্যাম টুর্নামেন্ট শিরোপা আর ষষ্ঠবারের মতো ফরাসি ওপেন চ্যাম্পিয়ন হয়ে সাবেক বিশ্ব সেরা সুইডিশ তারকা বিয়র্ন বিয়র্গের সারিতে পৌঁছে গেলেন ১৯৭৪ থেকে ১৯৮১ সাল সময়ে রোল্যান্ড গ্যারোসে ছয় বার শিরোপা জিতে রেকর্ড গড়েছিলেন বিয়র্গ এবার তাঁর কাতারেই হাজির নাদাল এছাড়া প্যারিস রেকর্ডে এটি নাদালের ৪৫তম জয় ফরাসি টেনিসে মাত্র একবার হার মেনেছিলেন নাদাল ২০০৯ সালে সুইডিশ তারকা রবিন সডারলিং-এর কাছে যাহোক বিশ্বসেরা তালিকার শীর্ষেই ছিলেন নাদাল আবারও সর্বোচ্চ আসনটি নিশ্চিত হলো তাঁর ফ্রেঞ্চ ওপেনের মধ্য দিয়ে ২৯ বছর বয়সি সুইস তারকা ফেদেরার চলে গেলেন তৃতীয় ধাপে এবং দ্বিতীয় অবস্থানে রয়েছেন সার্বিয়ার নোভাক জকোভিচ আর ফেদেরার-নাদাল লড়াইয়ের কথা বলতে গেলে এটি তাঁদের মধ্যে ২৫তম লড়াই ছিল এর মধ্যে ১৭টিতেই জিতেছেন নাদাল আর শুধুমাত্র রোল্যান্ড গ্যারোসের মাঠেই চতুর্থবারের মতো ফেদেরারকে হারালেন নাদাল উত্তেজনাপূর্ণ তিন ঘণ্টা ৪০ মিনিটের লড়াই শেষে সাবেক টেনিস তারকা জিম কুরিয়ারের হাত থেকে শিরোপা গ্রহণ করেন নাদাল জিম কুরিয়ার ২০ বছর আগে আন্দ্রে আগাসিকে হারিয়ে ফরাসি ওপেনের শিরোপা জিতেছিলেন জয়ের পর আবেগময় মন্তব্য উচ্ছ্বসিত নাদালের রোল্যান্ড গ্যারোসে আবারও জয় পেয়ে আমি খুবই আনন্দিত এই জয়ের পর এ বছর সম্ভবত একটু কম চাপেই বাকি খেলা শেষ করতে পারবো আসলে এটা আমার কাছে টেনিস প্রতিযোগিতার চেয়েও বেশি কিছু আমি সন্তুষ্ট এবং সৌভাগ্যবান মনে করছি নিজেকে কারণ এর মধ্য দিয়ে আমার সবচেয়ে বড়মাপের স্বপ্নগুলোর একটি পূরণ হলো আমরা একটা দারুণ ম্যাচ খেলেছি আজ রজারও খুব চমৎকার খেলেছে ম্যাচ হেরে হতাশ হলেও নাদালের প্রশংসা করতে কার্পণ্য করেননি ফেদেরার বললেন রাফা আবারও প্রমাণ করেছে যে এই মাঠে সেই সেরা আমি হেরে যাওয়ায় দুঃখিত কিন্তু আমি ভালোই খেলেছি প্রতিবেদন হোসাইন আব্দুল হাই সম্পাদনা অরুণ শঙ্কর চৌধুরী