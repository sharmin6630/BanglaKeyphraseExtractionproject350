জার্মান ফুটবল লিগ বুন্ডেসলিগার টানা দুইবারের চ্যাম্পিয়ন ডর্টমুন্ড চ্যাম্পিয়ন্স লিগেও খেলছে দলটি তবে বায়ার্ন মিউনিখের প্রেসিডেন্ট উলি হ্যোনেসের কাছে ডর্টমুন্ড একটি আঞ্চলিক দল মাত্র এ নিয়ে এখন জার্মান ফুটবল জগত আলোড়িত সর্বশেষ জার্মান সুপার কাপের খেলায় ডর্টমুন্ডকে ২-১ গোলে হারিয়েছে বায়ার্ন মিউনিখ তার আগে টানা পাঁচবার ডর্টমুন্ডের কাছে হেরে বসেছে বায়ার্ন মিউনিখ এর পাশাপাশি গত দুইবারের বুন্ডেসলিগার শিরোপা দৌড়েও ডর্টমুন্ডের কাছে হেরে যাওয়ার জ্বালা তো রয়েছেই সেই জ্বালাই যেন হ্যোনেস মেটানোর চেষ্টা করলেন ডর্টমুন্ডকে বাক্যবাণে বিদ্ধ করে কোলন শহরে একটি ডিজিটাল মেলায় গিয়েছিলেন বায়ার্নের ৬০ বছর বয়সি প্রেসিডেন্ট হ্যোনেস বরাবরই তার কথাবার্তা একটু বেসামাল এর আগে নিজ দলের সমর্থকদের উদ্দেশ্যেও কটুবাক্য ছুড়ে সমালোচিত হয়েছিলেন তা সত্ত্বেও নিজেকে বদলাতে পারেন নি কোলনে আলোচনা হচ্ছিলো ডর্টমুন্ডকে পেছনে ফেলে বায়ার্ন কি এবার বুন্ডেসলিগার শিরোপা নিতে পারবে কিনা সেই প্রসঙ্গেই কথা বলতে গিয়ে হ্যোনেস বলে ফেললেন ডর্টমুন্ড হচ্ছে আসলে একটি আঞ্চলিক বিষয় আর বায়ার্ন হচ্ছে গ্লোবাল প্লেয়ার মানে আন্তর্জাতিক মানের আমরা গত ৩০ বছরে যা করেছি সেটা কোনদিনও ডর্টমুন্ড ধরতে পারবে না আমাদের জনপ্রিয়তা ধরতে হলে তাদেরকে আগামী টানা ১০ বার বুন্ডেসলিগা জিততে হবে গত মৌসুমে ডর্টমুন্ড বুন্ডেসলিগার পাশাপাশি জার্মান কাপও জিতে নিয়েছে ফলে এখন তাদের পরিচিতিও অনেক বেড়েছে কিন্তু তার থোড়াই কেয়ার করেন বায়ার্ন প্রেসিডেন্ট এই নিয়ে বললেন বেইজিং এ যান এবং কাউকে জিজ্ঞেস করুন জার্মানির কোনো ফুটবল ক্লাবকে চেনে কিনা উত্তর আসবে বায়ার্ন মিউনিখ ডর্টমুন্ড নয় বায়ার্ন প্রেসিডেন্টের এসব কথাবার্তা অবশ্য গায়ে মাখতে রাজি নন ডর্টমুন্ডের কোচ ইয়ুর্গেন ক্লোপ হ্যোনেসের এসব কথা কানে আসার পর তার প্রতিক্রিয়া আমি জানি না চীনের মানুষ বোরুসিয়া ডর্টমুন্ডকে চেনে কিনা তবে আমার কাছে সেটা গুরুত্বপূর্ণ কিছু না আসল কথা হচ্ছে আমরা অথবা অন্য কেউ আগামী কয়েক বছরে তাদের মানে বায়ার্নের কাছাকাছি চলে যেতে পারি এই বিষয়টাকে আমরা কখনো অস্বীকার করিনি দুই পক্ষের এই কথা চালাচালি হয়তো আরও কিছু দিন চলবে আগামী ১ ডিসেম্বর বুন্ডেসলিগার ম্যাচে দুই দল মুখোমুখি হওয়ার পর সেটা আরও বাড়বে নাকি কমবে সেটাই এখন দেখার বিষয় আরআই জেডএইচ এএফপি