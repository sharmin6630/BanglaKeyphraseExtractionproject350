প্রাথমিক বিদ্যালয়ে মেয়ে শিশুদের অংশগ্রহণ অতীতের যে কোনো সময়ের চেয়ে বেশি পরিসংখ্যান বলছে বিদ্যালয়গুলোতে বর্তমানে মেয়ে শিশুর হার শতকরা ৫২.৪৮ ভাগ সহস্রাব্দের উন্নয়ন লক্ষমাত্রা বা এমডিজি নিয়ে গত কিছু দিন আগেই একটি প্রতিবেদন প্রকাশ করেছে জাতিসংঘ এ প্রতিবেদনে বলা হয়েছে এমডিজি অর্জনে যে সব দেশ খুবই ভালো করেছে বাংলাদেশ তাদের একটি বিশেষ করে শিক্ষাখাতে বাংলাদেশের উন্নতি বিশেষ লক্ষণীয় বাংলাদেশ সরকারও বলছে বর্তমানে প্রায় শতভাগ শিশু প্রাথমিক শিক্ষার আওতাভুক্ত হয়েছে গত মার্চ মাসে করা সরকারি পরিসংখ্যান থেকে জানা যাচ্ছে প্রাথমিক বিদ্যালয়ে মেয়ে শিশুদের অংশগ্রহণের হার এখন ছেলে শিশুদের চেয়েও বেশি গ্রামে-গঞ্জে হাওরে-পাহাড়ে বেড়ে উঠা শিশুরা আজ বিদ্যালয়মুখী কিন্তু কীভাবে সম্ভব হলো এই অর্জন এ বিষয়ে- গণস্বাক্ষরতা অভিযানের নির্বাহী পরিচালক এবং তত্ত্বাবধায়ক সরকারের সাবেক উপদেষ্টা রাশেদা কে চৌধুরী বলেন দেশে এখন শিক্ষার চাহিদা তৈরি হয়েছে সরকারি-বেসরকারি বিভিন্ন কার্যক্রমের ফলে দেশে তৈরি হয়েছে শিক্ষার এই চাহিদা সব শ্রেণির মানুষই আজ লেখাপড়ার প্রতি আগ্রহী এক দিকে তৈরি হয়েছে শিক্ষার চাহিদা অন্যদিকে এর পেছনে আছে সরকার ও রাজনৈতিক দলের সদিচ্ছা সব মিলিয়ে তাই মেয়ে শিশুদের শিক্ষার জন্য তৈরি হয়েছে একটা অনুকূল পরিবেশ রাজনৈতিক দল ও সরকারের সদিচ্ছার উদাহরণ দিতে গিয়ে তিনি বলেন বাংলাদেশের রাজনৈতিক সংস্কৃতিতে আমরা দেখেছি যে সাধারণত এক সরকার কোন উদ্যোগ নিলে অন্য সরকার এসে সেটিকে অনেক সময়ই বাতিল করে দেয় কিন্তু মেয়ে শিশুদেরকে শিক্ষায় উদ্বুদ্ধ করার জন্য যে উপবৃত্তি প্রথা চালু হয় এটির ক্ষেত্রে এরকম ঘটেনি এক সরকারের আমলে উপবৃত্তি চালু হলেও অন্য সরকার এসে এটিকে বন্ধ করে নি বরং অব্যাহত রেখেছে দরিদ্র শিশুদের স্কুলমুখী করার উদ্দেশ্যে চালু হয় উপবৃত্তি ব্যাবস্থা প্রতিমাসে একটি নির্দিষ্ট পরিমাণ টাকা প্রতিটি মেয়ে শিশুকে দেয়া হয় ফলে অতি দরিদ্র বাবা-মায়েরা যারা আগে হয়তো মেয়েটিকে স্কুলে দিতে আগ্রহী ছিলেন না এখন তারাও মেয়ে শিশুকে স্কুলে পাঠাচ্ছেন বলে মনে করেন রাশেদা কে চৌধুরী শুধু উপবৃত্তিই নয় অতিদূর্গম চরাঞ্চল বা দরিদ্র এলাকায় কোন কোন ক্ষেত্রে প্রাথমিক বিদ্যালয়ের শিশুদেরকে দুপুরের খাবারটাও বিনামূল্যে সরবরাহ করা হয় এছাড়া সব শিশুকে বিনামূল্যে সরবরাহ করা হয় পাঠ্যপুস্তক এই বিষয়গুলোও প্রাথমিক শিক্ষায় মেয়েদের অংশগ্রহণ বাড়াতে ব্যাপক গুরুত্বপূর্ণ ভূমিকা রেখেছে বলে মনে করেন তিনি সরকারের পাশাপাশি বেসরকারি প্রতিষ্ঠানগুলো শিক্ষা বিস্তারের জন্য কাজ করছে ব্র্যাক ও আশা র মতো বিভিন্ন এনজিও চালু করেছে উপানুষ্ঠানিক শিক্ষা এর ফলে গ্রাম ও চরাঞ্চলের শিশুরা শিক্ষার সুযোগ পাচ্ছে শুধু তাই নয় একটু বেশি বয়সের শিশু - নিয়মিত বিদ্যালয়ে যাদের ভর্তি হবার বয়স পেরিয়ে গেছে তারাও এই উপানুষ্ঠানিক শিক্ষায় অন্তভুর্ক্ত হতে পারছে এবং পরবর্তিতে মাধ্যমিক বা কারিগরি শিক্ষা বা বৃত্তিমূলক শিক্ষার সুযোগ পাচ্ছে তবে প্রাথমিক বিদ্যালয়ে শিশুদের অংশগ্রহণ বাড়লেও এখনো প্রচুর শিক্ষার্থী বিদ্যালয় থেকে ঝরে যাচ্ছে বলেও মনে করেন রাশেদা কে চৌধুরী তিনি বলেন সরকারি হিসেবেই এখনো প্রায় এক চতুর্থাংশ শিশু ঝরে পড়ছে বিদ্যালয় থেকে বেসরকারি হিসেবে যেটি আরো বেশি অর্থাৎ প্রায় এক তৃতিয়াংশ বিদ্যালয় থেকে শিশুদের বিশেষ করে মেয়ে শিশুদের ঝরে পড়া রোধ করতে সামাজিক নিরাপত্তা আরো বাড়াতে হবে বলে মনে করেন রাশেদা কে চৌধুরী এর পাশাপাশি স্থানীয় সরকারকে আরো বেশি শক্তিশালী করার উপরেও জোড় দেয়া উচিত বলে মনে করেন তিনি কারণ বিদ্যালয়ের পরিবেশ সুষ্ঠু রাখতে মেয়ে শিশুদেরকে বিদ্যালয়ে পাঠাতে আর অভিভাবকদের উদ্বুদ্ধ করতে কেন্দ্রীয় সরকারের চেয়ে স্থানীয় সরকারই বেশি কার্যকর ভূমিকা রাখবে বলেই তাঁর ধারণা প্রতিবেদন আফরোজা সোমা সম্পাদনা দেবারতি গুহ