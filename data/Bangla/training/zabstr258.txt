ফ্রান্সের নির্বাচনে নিকোলা সারকোজির নেতৃত্বাধীন রক্ষণশীলদের জোট এগিয়ে আছে চরম ডানপন্থি ন্যাশনাল ফ্রন্ট নির্বাচন পূর্ববর্তী জরিপের মতো ভালো করেনি প্রেসিডেন্ট ফ্রঁসোয়া ওলঁদের সমাজতন্ত্রী দলের অবস্থা আরো খারাপ ফ্রান্সকে যাঁরা ইউরোপীয় ইউনিয়নেই দেখতে চান তাঁদের এবং ফ্রান্সে বসবাসরত অভিবাসীদের জন্য সে দেশের স্থানীয় নির্বাচনের প্রথম পর্ব সুখবরই বয়ে এনেছে রোববার অনুষ্ঠিত এ পর্বের ভোটে ক্ষমতাসীন বামপন্থিরা ভালো করতে পারেনি তবে দেশের অর্থনৈতিক অবস্থার উন্নতি সাধন এবং বেকারত্বের হার দ্রুত কমাতে ব্যর্থ ওলঁদ সরকারের দিক থেকে মুখ ফিরিয়ে নেয়ার ইঙ্গিত দিলেও জনগণ চরম ডানপন্থিদের পক্ষেও রায় দেয়নি রোববার মোট ৯৮টি প্রশাসনিক অঞ্চলে ভোট হয়েছে তাতে ফ্রান্সের সাবেক প্রেসিডেন্ট নিকোলা সারকোজির নেতৃত্বাধীন রক্ষণশীল জোট ৩২ দশমিক ৫ ভাগ ভোট পেয়ে এগিয়ে আছে তারপরই রয়েছে ইউরোপীয় ইউনিয়ন এবং অভিবাসবিরোধী চরম ডানপন্থিদের ন্যাশনাল ফ্রন্ট এফএন তারা পেয়েছে ২৫ দশমিক ৩৫ ভাগ ভোট ফ্রঁসোয়া ওলঁদের নেতৃত্বাধীন বামপন্থিদের জোট এ পর্বে শতকরা ২২ ভাগ ভোট পেয়েছে নির্বাচনের আগের জনমত জরিপে চরম ডানপন্থিরা বেশ এগিয়ে ছিল জরিপ অনুযায়ী তাদের অন্তত ৩০ ভাগ ভোট পাওয়ার কথা প্রথম পর্বে তার চেয়ে অনেক কম ভোট পেলেও এফএন তাতে হতাশা বা অসন্তোষ প্রকাশ করেনি বরং তাদের নেত্রী মারিঁ লে পেন বলেছেন ন্যাশনাল ফ্রন্টের এমন বিপুল ভোট পাওয়ার মানে হচ্ছে ফ্রান্সের জনগণ তাদের স্বাধীনতাকে পুনরাবিষ্কার করতে চায় তারা চায় ফ্রান্সকে যারা হাঁটু গেড়ে বসতে বাধ্য করেছে তাঁদের সরিয়ে নতুন রাজনৈতিক প্রজন্মকে ক্ষমতায় আনতে নির্বাচনের দ্বিতীয় পর্বের ভোট হবে আগামী ২৯ মার্চ জরিপ অনুযায়ী সেখানেও এফএন-এর জয় পাওয়ার কথা ফ্রান্সে প্রেসিডেন্ট নির্বাচন হবে ২০১৭ সালে সেই নির্বাচনে এফএন-এর প্রার্থী হতে পারেন মারিঁ লে পেন তবে প্রথম পর্বের নির্বাচন শেষে এফএন-বিরোধীরাই শক্ত অবস্থানে দ্বিতীয় পর্ব শেষে অন্য দলগুলোর সঙ্গে জোট গঠনের চেষ্টা করবে সারকোজির ইউনিয়ন ফর পপুলার মুভমেন্ট ইউএমপি তবে সারকোজি আগেই জানিয়ে দিয়েছেন স্থানীয় বা জাতীয় কোনো পর্যায়েই এফএন-এর সঙ্গে তাঁরা জোট গড়বেন না এসিবি জেডএইচ এপি এএফপি