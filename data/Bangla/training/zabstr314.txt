জার্মানির সাংবিধানিক আদালত রায় দিয়েছে যে আশ্রয়প্রার্থীদের জন্য ধার্য ভাতা ও সামাজিক সুরক্ষার মাত্রা অত্যন্ত কম যা সংবিধান বিরোধী আশ্রয়প্রার্থীদের ক্ষেত্রেও জার্মান নাগরিকদের জন্য নির্ধারিত মানদণ্ড প্রয়োগ করতে হবে বর্তমানে জার্মানিতে রাজনৈতিক আশ্রয়প্রার্থীদের ক্ষেত্রে যে আইন চালু আছে তা রচিত হয়েছিল ১৯৯৩ সালে সে সময়ে জার্মানিতে শরণার্থীদের ঢল নেমেছিল ফলে আশ্রয়ের ক্ষেত্রে আইনের অপব্যবহার রুখতে এবং ব্যয় নিয়ন্ত্রণে রাখাই ছিল সেই আইনের মূল উদ্দেশ্য যতদিন না আবেদনের কোনো ফয়সালা হয় ততদিন আশ্রয়প্রার্থীদের যতটা কম সম্ভব অর্থ দিয়ে বিভিন্ন রকম অন্যান্য সুযোগ-সুবিধা দেওয়া হতো আশ্রয়প্রার্থীদের দায়িত্ব ও তাদের জন্য ব্যয়ভারের রাশ জার্মানির রাজ্যগুলির হাতে রয়েছে দেখা গেল সময়ের সঙ্গে সঙ্গে তারা সুযোগ-সুবিধা কমিয়ে আশ্রয়প্রার্থীদের হাতে ভাতা তুলে দিতে শুরু করেছে শুধু বাভেরিয়া রাজ্যই তাদের জন্য নগদ অর্থের বদলে সামাজিক সুরক্ষার ক্ষেত্রে বেশ কিছু সুবিধা দেওয়া হয় রাজনৈতিক আশ্রয়প্রার্থীদের জন্য জার্মানিতে যে ভাতা ও সুযোগ-সুবিধা দেওয়া হয় তা একেবারেই সময়োপযোগী নয় এই মর্মে জার্মানির সাংবিধানিক আদালতের কাছে দুটি অভিযোগ জমা পড়েছিল শুধু মুদ্রাস্ফীতির কারণেই এই সময়কালে জীবনধারণের ব্যয় প্রায় ৩০ শতাংশ বেড়ে গেছে গত বুধবার আদালত অভিযোগকারীদের পক্ষে রায় দিয়েছে বিচারপতিরা বলেছেন জার্মানিতে জীবনধারণের জন্য যে ন্যূনতম অর্থের প্রয়োজন তা জার্মান বা বিদেশি নাগরিক সবার জন্যই সমান হতে হবে অর্থাৎ দীর্ঘকালীন বেকার ভাতা বাবদ যে অর্থ দেওয়া হয় বিদেশি আশ্রয়প্রার্থীদের ভাতার ক্ষেত্রেও সেই একই অঙ্ক স্থির করতে হবে ভাতার অঙ্ক কম রেখে আশ্রয়প্রার্থীদের জন্য জার্মানির আকর্ষণ কমানোর যে মূল উদ্দেশ্য ছিল এই রায়ের মাধ্যমে তার মৌলিক বিরোধিতা করা হয়েছে আদালতের উপ-প্রধান বিচারপতি ফ্যার্দিনান্দ কিয়ার্শহোফ এ প্রসঙ্গে বলেন বিচারকমণ্ডলী সিদ্ধান্ত নিয়েছে যে আশ্রয়প্রার্থী সংক্রান্ত আইনের আওতায় যে আর্থিক ভাতা দেওয়া হয় তা সংবিধান স্বীকৃত জীবন ধারণের ন্যূনতম অর্থের অঙ্কের চেয়ে কম এই অবস্থায় আইন প্রণেতাদের নিজেদের দায়িত্ব পালন করে সংবিধান স্বীকৃত নতুন বিধিনিয়ম স্থির করতে হবে এই প্রেক্ষাপটে প্রশ্ন উঠছে বর্তমানে জার্মানিতে রাজনৈতিক আশ্রয়প্রার্থীদের সংখ্যা কত ১৯৯৩ সাল থেকে এ ক্ষেত্রে প্রবণতাই বা কীরকম দেখা যাচ্ছে বর্তমানে প্রায় ১ লক্ষ ৩০ হাজার আশ্রয়প্রার্থী নথিভুক্ত রয়েছেন যারা রাষ্ট্রের কাছে ভাতা বা অন্যান্য সুযোগ-সুবিধা গ্রহণ করছেন এদের মধ্যে বেশিরভাগই ৬ বছরের বেশি সময় ধরে জার্মানিতে আছেন এদের মধ্যে প্রায় ৬৩ ০০০ মানুষের আবেদনপত্র নিয়ে সিদ্ধান্তের প্রক্রিয়া চলছে বাকিদের মধ্যে রয়েছেন সেই সব শরণার্থী যারা নিজেদের দেশে যুদ্ধের কারণে বাধ্য হয়ে জার্মানিতে আশ্রয় নিয়েছেন আছেন এমন মানুষও যাদের ক্ষেত্রে কোনো সিদ্ধান্ত নেওয়া কঠিন অতএব তাদের উপস্থিতি কার্যত মেনে নেওয়া হচ্ছে ১৯৯৩ সালে তৎকালীন জার্মান সরকারের ধারণা ছিল বছরখানেকের মধ্যেই প্রত্যেক আশ্রয়প্রার্থীর আবেদনপত্র সম্পর্কে চূড়ান্ত সিদ্ধান্ত নেওয়া সম্ভব হবে তার ভিত্তিতেই মাসিক ভাতার অঙ্ক কম রাখা হয়েছিল জার্মানির সাংবিধানিক আদালতের রায়ের ফলে জার্মানিতে রাজনৈতিক আশ্রয়প্রার্থীদের ভাতা বাড়তে চলেছে শুধু তাই নয় ২০১১ সালের জানুয়ারি মাস থেকে বকেয়া অর্থও পেতে পারেন তাঁরা কারণ সেই সময় থেকেই দীর্ঘকালীন বেকার ভাতার অঙ্ক বেঁধে দেওয়া হয়েছিল জার্মান সরকার এই রায় মেনে নিয়ে প্রয়োজনীয় পদক্ষেপ নিয়ে আলোচনা করছে যদিও সেই পদক্ষেপ কবে কার্যকর হবে সে বিষয়ে এখনো কিছু জানানো হয় নি শ্রম মন্ত্রণালয় এই রায়কে স্বাগত জানিয়ে বলেছে এর ফলে আইন আরও স্পষ্ট হয়ে যাবে সরকারের বিদেশি বিষয়ক ভারপ্রাপ্ত কর্মকর্তা বলেছেন তিনি নিজে ২০০৭ সালেই আশ্রয়প্রার্থীদের ভাতা বাড়ানোর প্রস্তাব দিয়েছিলেন জার্মানিতে প্রায় যে কোনো রাষ্ট্রীয় ভাতার অঙ্ক নিয়েই বিতর্ক দানা বাঁধে ২০১০ সালে দীর্ঘকালীন বেকার ভাতা স্থির করার ক্ষেত্রেও এমনটা দেখা গিয়েছিল সে সময়ও আদালত বিদেশি আশ্রয়প্রার্থীদের ভাতা বাড়ানোর পরামর্শ দিয়েছিল বিষয়টি নিয়ে আলোচনা করতে ফেডারেল ও রাজ্য সরকারগুলির একটি কমিটিও তৈরি হয়েছিল কিন্তু ঐকমত্য অর্জন করা সম্ভব হয় নি জাতিসংঘের শরণার্থী বিষয়ক কমিশনের দপ্তর ইউএনএইচসিআর জার্মানির সাংবিধানিক আদালতের রায়কে স্বাগত জানিয়েছে মানবাধিকার সংগঠন অ্যামনেস্টি ইন্টারন্যাশানালও এই সিদ্ধান্তকে স্বাগত জানিয়েছে আদালতের এই রায়ের প্রেক্ষাপটে আরও একটি বিষয় নিয়ে বিতর্ক আবার মাথাচাড়া দিয়ে উঠেছে আশ্রয়প্রার্থীদের মধ্যে বয়সে তরুণ শিক্ষিত বা প্রশিক্ষণপ্রাপ্ত মানুষের সংখ্যা কম নয় তারা রাষ্ট্রীয় ভাতার বদলে পরিশ্রম করে নিজেরাই অর্থ উপার্জন করতে কর দিতে প্রস্তুত ও আগ্রহী তাই অনেক মহল দাবি করছে জার্মান শিল্প ও বাণিজ্য জগতের চাহিদা মেটাতে এদের কাজের সুযোগ দেওয়া হোক সে ক্ষেত্রে সব পক্ষই উপকৃত হবে প্রতিবেদন কাই আলেক্সান্ডার শলৎস এসবি সম্পাদনা দেবারতি গুহ