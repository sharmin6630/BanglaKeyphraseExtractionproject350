চলতি বুন্ডেসলিগার শুরুটা দারুণভাবে করেছে বায়ার্ন মিউনিখ তবে ক্লাবের প্রধান কর্মকর্তা কার্ল হাইঞ্জ রুমেনিগে বললেন গত বছরের মতো ভুল এবার তাঁরা করতে চান না খেলোয়াড়দেরও খুব বেশি উচ্ছ্বসিত না হতে বললেন তিনি বুন্ডেসলিগার প্রথম পাঁচটি ম্যাচের সবগুলোতেই জিতেছে বায়ার্ন এর ফলে তারা এখন সবার আগে রয়েছে পয়েন্ট টেবিলে তাদের পরেই দুই পয়েন্ট কমে রয়েছে ভের্ডার ব্রেমেন অন্যদিকে টানা দুইবারের চ্যাম্পিয়ন বোরুসিয়া ডর্টমুন্ড রয়েছে সাত পয়েন্ট পেছনে পরিস্থিতিটা যেন ঠিক গতবারের মতই গত বছরের আসরেও শুরুতেও ছয় ম্যাচ শেষে দেখা যায় ডর্টমুন্ড পিছিয়ে রয়েছে আট পয়েন্ট পেছনে তার পর থেকেই ঘুরে দাঁড়ায় ইয়ুর্গেন ক্লপের ছেলেরা একের পর এক ম্যাচ জিততে থাকে তারা শেষ পর্যন্ত তারা বুন্ডেসলিগার টাইটেল ধরে রাখতে সক্ষম হয় অন্যদিকে বায়ার্ন বুন্ডেসলিগা শেষ করে টাইটেল না জিতেই তার ওপর চ্যাম্পিয়ন্স লিগের ফাইনালেও চেলসির কাছে হারে তারা সেই হতাশা এবার কাটিয়ে উঠতে বদ্ধপরিকর বায়ার্ন মিউনিখ তাই ক্লাবের প্রধান কর্মকর্তা রুমেনিগে বললেন বুন্ডেসলিগায় এগিয়ে থাকলেও আমাদের পা মাটিতেই থাকবে বেশি খুশি হওয়ার কোনো কারণ এখনও নেই আমাদের লক্ষ্য বুন্ডেসলিগার টাইটেল সামনে আরও ২৯টি ম্যাচ বাকি তার মানে আরও অনেক পথ পাড়ি দিতে হবে এবং গতবারের মতো ভুল করলে চলবে না আরআই ডিজি রয়টার্স