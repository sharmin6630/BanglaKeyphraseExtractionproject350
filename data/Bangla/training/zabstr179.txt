একুশে অগাস্টের গ্রেনেড হামলার মামলায় খালেদা জিয়ার বড় ছেলে তারেক রহমানসহ ৫২ জন আসামির বিরুদ্ধে বিচার কাজ শুরু হয়েছে বুধবার বিশেষ ট্রাইবুনালের এই মামলায় ৯ই এপ্রিল পরবর্তী সাক্ষ্য গ্রহণের দিন ধার্য করা হয়েছে একুশে অগাস্টের গ্রেনেড হামলা মামলার বিচার শুরু হয়েছে ঢাকা কেন্দ্রীয় কারাগারের সামনে বিশেষ ট্রাইবুনালে এই মামলায় বিগত তত্ত্বাবধায়ক সরকারের আমলে তারেক রহমানসহ ২২ জন আসামির বিরুদ্ধে বিচারকাজ শুরু হয়েছিল এবং আদালত ৬১ জন সাক্ষীর জবানবন্দি নিয়েছিলেন এরপর বর্তমান সরকার ক্ষমতায় এলে মামলার অধিকতর তদন্তে আরো ৩০ জনকে আসামি করা হয় ট্রাইবুনালের বিচারক শাহেদ নুরুদ্দিন বুধবার নতুন সাক্ষী মহিউদ্দিন খান আলমগীরের সাক্ষ্য গ্রহণের জন্য প্রস্তুত ছিলেন কিন্তু তার আগেই আসামি পক্ষের আইনজীবী অ্যাডভোকেট সানাউল্লাহ মিয়া আদালতে আবেদন করেন বলেন তত্ত্বাবধায়ক সরকারের সময় যে ৬১ জন সাক্ষীর জবানবন্দি নেয়া হয়েছে তাদের আগে জেরা করার সুযোগ দেয়া হোক তারপর নতুন সাক্ষীর জবানবন্দি নিতে হবে কিন্তু আসামিপক্ষের এই আবেদনের বিরোধিতা করেন রাষ্ট্রপক্ষের আইনজীবী অ্যাডভোকেট সৈয়দ রেজাউর রহমান তিনি বলেন সব সাক্ষীর সাক্ষ্যগ্রহণ শেষ হওয়ার আগে সাক্ষীদের জেরা করার কোনো বিধান নেই তিনি দাবি করেন সময়ক্ষেপণের জন্য আসামিপক্ষ এধরনের আবেদন করছে আদালত দু পক্ষের শুনানি শেষে বুধবার মহিউদ্দিন খান আলমগীরের সাক্ষ্য না নিয়ে ৯ই এপ্রিল এবিষয়ে আদেশ দেবেন বলে জানিয়েছন ট্রাইবুনাল ঐদিন পর্যন্ত মুলতুবি করা হয়েছে এদিকে এই মামলার পলাতক আসামি তারেক রহমানের পক্ষে আইনজীবী নিয়োগের অনুমতি চেয়ে আবেদন করেন অ্যাডভোকেট সানাউল্লাহ মিয়া আদালত তাঁর আবেদন খারিজ করে দেন এই খারিজ আদেশের বিরুদ্ধে উচ্চ আদালতে যাওয়ার কথা বলেন সানাউল্লাহ মিয়া ২০০৪ সালের ২১শে অগাস্ট ঢাকার বঙ্গবন্ধু এভিনিউতে গ্রেনেড হামলা চালিয়ে তখনকার বিরোধী দলীয় নেত্রী ও বর্তমান প্রধানমন্ত্রী শেখ হাসিনাকে হত্যার চেষ্টা করা হয় শেখ হাসিনা আহত হলেও প্রাণে বেঁচে যান কিন্তু হামলায় আওয়ামী লীগের ২৪ জন নেতা-কর্মী নিহত হন আহত হন ৩ শতাধিক ব্যক্তি এই মামলায় দুই দফা তদন্তে মোট ৫২ জনকে আসামি করা হয় তারেক রহমানসহ ১৯ জন আসামি পলাতক আছেন প্রতিবেদন হারুন উর রশীদ স্বপন ঢাকা সম্পাদনা দেবারতি গুহ