জার্মানির শিল্প ও বাণিজ্য জগত প্রায় প্রতি দিনই পারদর্শী কর্মীর অভাবের অভিযোগ করে সেই অভাব মেটাতে ব্লু কার্ড এর মাধ্যমে ইউরোপের বাইরে থেকে বিদেশি কর্মী আনার ব্যবস্থা করা হয়েছে সুবর্ণ সুযোগ আমার নাম দৌতামেত রেইয়েপভ আমি দু মাস ধরে জার্মানিতে আছি আমি জার্মানিকে ভালোবাসি ব্যস ৩০ বছর বয়স্ক তুর্কমেনিস্তানের এই ইঞ্জিনিয়ার জার্মান ভাষায় এ ছাড়া অন্য কিছু বলতে পারেন না গত অগাস্ট মাসে তিনি সবে জার্মানির হামবুর্গ শহরে এসেছেন জার্মানির বিশাল জ্বালানি কোম্পানি আরডাব্লুই তে চাকরি করছেন বাকি কথা ইংরাজি ভাষায় বললেন কোম্পানি তুর্কমেনিস্তানে এক গবেষণা প্রকল্প চালাচ্ছে আমি ভাবলাম সেখানে কাজ করতে পারলে মন্দ হয় না হ্যাঁ প্রথমে আমাকে হামবুর্গে থাকতে হবে রেইয়েপভ পেট্রোলিয়াম ও প্রাকৃতিক গ্যাস বিশেষজ্ঞ প্রথমে জার্মানিতে এসে ধরে নিয়েছিলেন এক বছরের ভিসা পাবেন এখন জানতে পেরেছেন যে চাকরি বজায় থাকলে ইউরোপীয় ইউনিয়নের ব্লু কার্ড এর মাধ্যমে কয়েক বছরের মধ্যে স্থায়ীভাবে বসবাস করতে পারবেন শুনে বেশ খুশি তিনি তাঁর মতে এর ফলে অনেক বেশি নিশ্চিন্ত হওয়া যায় বছর দুয়েকের মধ্যে জার্মান ভাষাটা রপ্ত করতে পারলে পাকাপাকি জার্মানিতে থাকার অধিকারও পাওয়া যায় এর ফলে বাড়তি উৎসাহও পাওয়া যায় ভাষা জানার সুবিধা জার্মান ভাষাজ্ঞান যথেষ্ট না হওয়া সত্ত্বেও যদি চাকরি বজায় থাকে তাহলে পাকাপাকি জার্মানিতে থাকার অধিকার পেতে দুইয়ের বদলে তিন বছর লাগে দৌতামেত রেইয়েপভ সেই ১৬৩ জনের একজন যাঁরা অগাস্ট ও সেপ্টেম্বর মাসে হামবুর্গে ব্লু কার্ড হাতে পেয়েছেন গোটা জার্মানিতে এখনো পর্যন্ত কতজন ব্লু কার্ড পেয়েছেন তা এখনো জানা যায় নি হামবুর্গ শহর কর্তৃপক্ষ এমন পারদর্শী বিদেশি কর্মীদের জন্য এক ওয়েলকাম সেন্টার গড়ে তুলেছে সেখান থেকেই বেশিরভাগ ব্লু কার্ড দেওয়া হয়েছে দেখা গেছে ভারতীয়রাই সেখানে সবচেয়ে বেশি খোঁজখবর নিয়েছে ওয়েলকাম সেন্টার এর প্রধান বিয়ার্টে স্টেলার এ প্রসঙ্গে বলেন বন্দর জাহাজ কোম্পানি ও বিমান চলাচল তো বটেই পুনর্নবায়নযোগ্য জ্বালানির মতো ক্ষেত্রে বিদেশি কর্মীর প্রয়োজন পড়ছে এছাড়াও লজিস্টিক্স লাইফ সাইন্স ইন্টারনেটের মতো ক্ষেত্রেও এমন চাহিদা দেখা যাচ্ছে কম বেতনে ভালো কর্মী দক্ষ প্রশিক্ষণপ্রাপ্ত বিদেশি কর্মীদের চাহিদার পেছনে আরও একটি কারণ রয়েছে ব্লু কার্ড আইন অনুযায়ী বিদেশি কর্মীদের বছরে কমপক্ষে ৪৪ ৮০০ ইউরো বেতন দিতে হবে বিজ্ঞানী ডাক্তার ও তথ্য প্রযুক্তি সংক্রান্ত কিছু পেশায় সেই ঊর্ধ্বসীমা আরও কম বছরে ৩৫ ০০০ ইউরোর মতো অর্থাৎ জার্মানিতে বিভিন্ন ক্ষেত্রে প্রচলিত বেতন কাঠামোর তুলনায় কিছুটা সস্তায় বিদেশিদের চাকরি দেওয়া সম্ভব শিক্ষাগত যোগ্যতা নিয়ে সমস্যা এর পরেও চাহিদা অনুযায়ী ব্লু কার্ড দেওয়া যাচ্ছে না বিশেষজ্ঞদের মতে ব্লু কার্ড সংক্রান্ত আইনে যোগ্যতা হিসেবে যেভাবে শুধু বিশ্ববিদ্যালয়ের ডিগ্রিকে স্বীকৃতি দেওয়া হয় তা একটা বড় বাধা ৫ বছর কাজের অভিজ্ঞতাকেও যদি যোগ্যতা হিসেবে মেনে নেওয়া যায় তাহলে আরও লোক আনা যাবে জার্মান শ্রম মন্ত্রণালয় অবশ্য তার কোনো প্রয়োজন দেখছে না হামবুর্গের শ্রমমন্ত্রী মনে করেন এটা একটা মারাত্মক ভুল তাঁর কথায় আমার বিশ্বাস আমাদের আগেভাগে সক্রিয় হওয়ার কথা ভাবতে হবে তাই এর উপযুক্ত প্রস্তুতি নেওয়া উচিত তবে শর্ত হিসেবে বিশ্ববিদ্যালয়ের ডিগ্রি ও কাজের অভিজ্ঞতাকে সমকক্ষ করার অর্থ এই হওয়া উচিত নয় যে পেশাগত প্রশিক্ষণকে খাটো করে দেখা হবে সার্বিক সুবিধা তবে বাধা-বিপত্তি সত্ত্বেও হামবুর্গ শহরের ওয়েলকাম সেন্টার এর প্রধান বিয়ার্টে স্টেলার বর্তমান প্রবণতা দেখে মোটামুটি সন্তুষ্ট তাঁর মতে ব্লু কার্ড এর আওতায় পরিবারের সদস্যরা যেভাবে চাকুরিপ্রার্থীর সঙ্গেই জার্মানিতে প্রবেশ করতে পারেন ও কাজ করার অধিকার পান সেটা বেশ ইতিবাচক বিষয় দৌতামেত রেইয়েপভ যেমন তাঁর ২৭ বছর বয়স্ক অন্তঃসত্ত্বা স্ত্রীকে সঙ্গে নিয়ে জার্মানিতে এসেছেন জার্মানিতেই তাঁদের সন্তান জন্মগ্রহণ করবে তবে শুধু এই কারণেই তারা জার্মানিতে পাকাপাকি থাকতে পারবেন এমন কোনো নিয়ম নেই সবাই যে জার্মানিতে পাকাপাকি বসবাস করতে চান তাও নয় যেমন দৌতামেত রেইয়েপভ এর আগে সপরিবারে আফ্রিকায় থেকেছেন তাঁর স্ত্রী জানালেন তাঁরা এখন হামবুর্গে এসেছেন বটে কিন্তু কে জানে দু-তিন বছরের পর হয়তো অন্য কোথাও চলে যাবে তাঁর পরিবার এমন মানুষের জন্যও ব্লু কার্ড বেশ উপযুক্ত কারণ শুধু জার্মানি নয় ব্লু কার্ড নিয়ে ইউরোপীয় ইউনিয়নের যে কোনো দেশেই বসবাস বা চাকরি করার সুযোগ রয়েছে প্রতিবেদন কাটরিন এয়ার্ডমান এসবি সম্পাদনা জাহিদুল হক