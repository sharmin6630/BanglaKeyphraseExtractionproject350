ইসরায়েলের উত্তরাঞ্চলে একটি হাসপাতালে সিরিয়ায় সংঘর্ষে আহতদের চিকিৎসা চলছে সীমান্তবর্তী এলাকায় চিকিৎসা এবং অস্ত্রোপচার বেশ ঝুঁকিপূর্ণ কেননা দুই দেশের মধ্যে এখন যুদ্ধাবস্থা বিরাজ করছে জিভ হাসপাতাল ১৯৭৩ সালে ইসরায়েলে প্রতিষ্ঠিত এই হাসপাতালটি যুদ্ধাহতদের চিকিৎসা দিয়ে আসছে প্রথম থেকেই ইসরায়েল-সিরীয় সীমান্তে অবস্থিত হাসপাতালটি এখন প্রতিবেশী দেশে সহিংসতায় আহতদের চিকিৎসা দিয়ে যাচ্ছে এখানকার একজন চিকিৎসক ডাক্তার শোখরি কাসিস যিনি চেষ্টা করে যাচ্ছেন তাঁর রোগীদের সম্পূর্ণ করে সুস্থ করে তুলতে বেশিরভাগ রোগীই বোমা হামলায় আহত কারো পেটে কারো পায়ে কারো বা মাথায় বোমার আঘাত লেগেছে চিকিৎসকরা জানেন না এই রোগীরা সিরিয়ার কোন অঞ্চল থেকে এসেছে কিভাবে তারা সীমান্ত পার হয়ে হাসপাতালে পৌঁছাতে সক্ষম হয়েছে তাও তাদের জানা নেই তবে তাঁরা এটুকু জানেন যে বেশিরভাগ রোগীকে ইসরায়েলের সেনাবাহিনী অথবা জাতিসংঘের শান্তিরক্ষী বাহিনীর সদস্যরা সীমান্ত থেকে তুলে নিয়ে এসেছে এরপর তাদের জায়গা হয়েছে এই হাসপাতালের জরুরি বিভাগে গোলান পর্বত চূড়াতেও একটি সেনা হাসপাতাল আছে যেখানে গোপনে চলছে আহত সিরীয়দের চিকিৎসা যেহেতু সিরিয়া এবং ইসরায়েলের মধ্যে এখন যুদ্ধাবস্থা বিরাজ করছে তাই মানবিক সাহায্যের বিষয়টি এখানে বেশ স্পর্শকাতর হয়ে উঠেছে সবার জন্য সাহায্য হাসপাতালের উপ-পরিচালক কেলিন শাপিরা জানালেন তাদের জন্য এরা সবাই রোগী এবং এদের চিকিৎসাসেবা দিয়ে কিভাবে বাঁচানো যায় সেটাই তাদের প্রধান লক্ষ্য সেক্ষেত্রে তারা কোথা থেকে এসেছে বা তারা কে এটা কোনো মূখ্য বিষয় না জিভ হাসপাতালে যুদ্ধাহতদের চিকিৎসা করা হয়েছে এর আগেও এই যেমন ইয়োম কিপ্পুর যুদ্ধ এবং ২০০৬ সালে লেবানন ও ইসরায়েল যুদ্ধের সময় কাজ করেছে হাসপাতালটি এমনকি সেসময় লেবাননের হেজবুল্লাহ-র রকেট হামলার শিকারও হয়েছিল হাসপাতালটি তবে এবার পরিস্থিতিটা একটু ভিন্ন নিবিড় পর্যবেক্ষণ কেন্দ্রের বাইরে সব সময় সেনাবাহিনীর সদস্যরা টহল দিচ্ছে যাতে রোগীর পরিচয় কেউ জানতে না পারে এবং কোনো সাংবাদিক যাতে সেখানে প্রবেশ করতে না পারে রোগীদের সাথে কথা বলতে না পারে প্রতি সপ্তাহেই কোনো না কোনো রোগী আসে এবং এদের মধ্যে নারী ও শিশুর সংখ্যাই বেশি বলে মন্তব্য করেন কেলিন শাপিরা শত্রুরা দিচ্ছে চিকিৎসা সেবা বেশিরভাগ রোগীই এক কাপড়ে চলে আসে এখানে তাদের সাথে কোনো কিছুই থাকে না তাই টুথব্রাশ থেকে কাপড় সব কিছুই হাসপাতাল কর্তৃপক্ষকে দিতে হয় কাসিস জানান জ্ঞান হওয়ার পর বেশিরভাগ রোগীই নিজেরা কোথায় আছেন জেনে অবাক হয় কারণ তাদের কাছে ইসরায়েল শত্রু দেশ তারা ভাবতেই পারে না যে ইসরায়েল তাদের চিকিৎসাসেবা দিচ্ছে তবে ধীরে ধীরে তারা বিশ্বাস করতে শুরু করে প্রায় সময়ই রোগীরা নিজেদের ঘর-বাড়ি এবং আত্মীয় স্বজনের কথা ভেবে কান্নায় ভেঙে পড়ে কেননা কবে এই পরিস্থিতি শান্ত হবে এবং স্বজনেরা বেঁচে আছে কিনা তাও তাদের জানা নেই চিকিৎসকদেরও এসব কথা ভাবায় তবে একটা বিষয়ে চিকিৎসকরা নিশ্চিত কিছুটা সুস্থ হওয়ার পর এসব রোগীদের সেনাবাহিনী অ্যাম্বুলেন্সে করে পৌঁছে দেবে সিরিয়ায় সাথে হয়ত দেয়া হবে কয়েক সপ্তাহের জন্য ওষুধ তাই আর যাই হোক চিকিৎসকদের একমাত্র আশা সেখানে যেন তারা সুস্থভাবে বেঁচে থাকতে পারে তানিয়া ক্রেমার এপিবি দেবারতি গুহ