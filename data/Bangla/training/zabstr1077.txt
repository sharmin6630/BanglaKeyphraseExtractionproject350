রমজান মাস শুরু হতে আর দেরি নেই উপযুক্ত পরিবেশের অভাব সহ নানা কারণে জার্মানিতে মুসলিমদের জন্য রোজা রাখা বেশ কঠিন হয়ে পড়ে সম্ভবত ১১ই অগাস্ট জার্মানিতে রমজান মাস শুরু হচ্ছে বাংলাদেশ ভারত সহ অনেক দেশেই বেশ ঘটা করে পালন করা হয় এই মাস ইফতারিতে খাওয়ার জন্য বাজার ছেয়ে যায় ফলমুল সেমাই হালিম ইত্যাদি নানা সুস্বাদু খাবার-দাবারে সন্ধ্যায় আলোকিত হয়ে ওঠে জনপদ চারিদিকে খুশির আমেজ ছড়িয়ে পড়ে কিন্তু জার্মানি সহ পশ্চিমা দেশগুলিতে সংখ্যালঘু সম্প্রদায় হিসেবে মুসলিমদের জন্য রমজান মাসের পরিবেশ একেবারেই আলাদা একমাত্র মসজিদে গেলেই মানুষ পরস্পরের সঙ্গে একাত্ম হয়ে উঠতে পারেন রোজার শেষে একসঙ্গে ইফতারি করতে পারেন জার্মানিতে মুসলিমদের সংখ্যা প্রায় ৪০ লক্ষ তাঁদের মধ্যে অনেকেই রোজা রাখেন কিন্তু কাজটা মোটেই সহজ নয় যেমনটা বললেন আজিমা মুস্তফা ও হায়দার ওমর তাঁরা প্রায় ১৩ বছর আগে সিরিয়া থেকে এসেছিলেন এখন পাকাপাকিভাবে জার্মানিতে বসবাস করেন আজিমা বললেন সিরিয়ায় প্রতি বছর আমি রোজা রাখতাম কিন্তু গত বছর প্রথম বারের মতো আমি একটানা রোজা রাখতে পারি নি কয়েক দিন রোজা রাখার পর সেটা আর সম্ভব হয় নি সূর্যাস্ত হয়েছে অনেক দেরিতে সেইসঙ্গে গরমও কম ছিল না আমার আবার হাঁপানির সমস্যা রয়েছে ফলে রমজান মাসের পুরোটা সময় জুড়ে রোজা রাখতে পারি নি হায়দারের অভিজ্ঞতাও খুব একটা আলাদা নয় তিনি বললেন সিরিয়ায় থাকলে আমি অবশ্যই রোজা রাখি কিন্তু এখানে রাখতে পারি না খুব ভোরবেলা ঘুম থেকে উঠি আটটা থেকে নটার মধ্যে কাজে যেতে হয় বেশ কঠিন জীবন কনস্ট্রাকশন সাইটে কাজ করি বেশ পরিশ্রম করতে হয় থেকে থেকেই তেষ্টা পায় তখন পানি খেতে হয় রোজা রাখতে হলে আমাকে সারাদিন বাড়িতে থাকতে হতো কিন্তু সেটা তো আর সম্ভব নয় জার্মানির দৈনন্দিন জীবনযাত্রায় এক মাসের জন্য কোনো ব্যতিক্রম ঘটানো মোটেই সহজ নয় হায়দার যে সংস্থায় কাজ করেন তার মালিক নির্মাণ কাজ চলার সময় এক মাসের জন্য কোনো কর্মীকে ছাড়তে পারেন না হায়দারের স্ত্রী আজিমা কোলোন শহরে ছোট্ট একটি কাপড়ের দোকান চালান তাঁকেই সব কাজ করতে হয় কোনো কর্মী রাখার সামর্থ্য তাঁর নেই ফলে সারাদিন ধরে তাঁকে পরিশ্রম করতে হয় এই অবস্থায় খাওয়া দাওয়া বন্ধ রাখা কঠিন তাছাড়া এমন বিচ্ছিন্নভাবে রোজা রাখতে হলে মনের জোরও কমে যায় সিরিয়ায় থাকতে সবাই মিলে যখন রোজা রাখতেন তখন আজিমার পক্ষে সারাদিন খাওয়া-দাওয়া না করে থাকতে অসুবিধা হতো না রমজান মাসে মসজিদই হয়ে ওঠে জার্মানিতে বসবাসরত মুসলিমদের মিলনক্ষেত্র ক্রেফেল্ড শহরের মসজিদের ইমাম আবদেল ওয়াহাব আলুই মনে করেন এবছরেও তার কোনো ব্যতিক্রম ঘটবে না তখন মসজিদে এমন সব মানুষকে দেখা যাবে যাদের সারা বছর দেখা যায় না তাঁর ভাষায় রমজান মাসে মসজিদে মানুষের ঢল নামে যেমনটা বছরের বাকি সময় দেখা যায় না নারী-পুরুষ ছোট-বড় সবাই মসজিদে আসে রোজা রাখার সঙ্গে সঙ্গে অন্যান্য ধর্মীয় দায়িত্বের কথাও মনে করিয়ে দেওয়া হয় যা সারা বছর ধরেই পালন করা উচিত রমজান আসলে একটা স্কুলের মতো যেখানে শেখানো হয় কীভাবে সারা বছর সাচ্চা মুসলিম থাকা যায় এর মধ্যে রয়েছে অন্যদের গালি না দেওয়া মিথ্যা কথা না বলা চুরি না করা এমন সব শিক্ষা বাকি মানুষের ধর্ম যাই হোক না কেন প্রত্যেক মুসলিমের সর্বদা এই শিক্ষা মেনে চলা উচিত হায়দার ও তাঁর স্ত্রী আজিমা শারীরিক কারণে রোজা রাখতে পারেন না কিন্তু মহম্মদ আল ইব্রাহিম অত সহজে দমে যাবার পাত্র নন তিনি রমজান শুরু হওয়ার কয়েক সপ্তাহ আগেই মানসিক প্রস্তুতি শুরু করে দেন ৪২ বছর বয়স্ক এই ডাক্তার প্রায় ২ দশক ধরে কোলোন শহরে বসবাস করছেন প্রতি বছর তিনি রোজা রাখেন তিনি বললেন চারিদিকে আমি মানুষজনকে দেখতে পাই যারা খাওয়া-দাওয়া করছে কোনো খাবারের দোকানের পাশ দিয়ে যাবার সময়ে খাবারের সুগন্ধ নাকে আসে স্বাভাবিক কারণেই তখন আমার খেতে ইচ্ছে করে রমজানের সময় আরেকটা সমস্যাও হয় বিশেষ করে গ্রীষ্মকালে জার্মানিতে রাস্তাঘাটে নারীদের যে অবস্থায় দেখা যায় তার ফলে সংযম বজায় রাখা অত্যন্ত কঠিন হয়ে পড়ে মুসলিম হিসেবে রমজানের সময় রোজা না রাখা অনেকেই ভালো চোখে দেখে না জার্মানিতে তুর্কি বংশোদ্ভূত মানুষদের মধ্যে প্রায় ৭৩ শতাংশ রোজা রাখেন বলে এক সমীক্ষায় জানা গেছে তবে রমজান মাসে যাকাত দেওয়ার মতো বাকি কর্তব্যগুলি কতটা পালন করা হয় সেবিষয়ে কোনো তথ্য জানা নেই প্রতিবেদন সঞ্জীব বর্মন সম্পাদনা দেবারতি গুহ