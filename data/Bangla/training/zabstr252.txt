বাংলাদেশ ভুটান ভারত ও নেপাল এই চারটি দেশের মধ্যে যাত্রী ও পণ্যবাহী যানবাহন চলাচলের রূপরেখা চুক্তি সই হওয়ার পর নাগরিকদের মধ্যে উচ্ছ্বাস যেমন আছে আছে বিতর্কও অবশ্য এতে লাভ ছাড়া ক্ষতি নেই এই চুক্তির অধীনে চারটি দেশের মধ্যে যাত্রীবাহী বাস পণ্যবাহী ট্রাক-লরি ও ব্যক্তিগত গাড়ি চলতে পারবে চলতি বছরের শেষ দিকে মূল চুক্তি সই হলে চুক্তিটি পুরো মাত্রায় কার্যকর হবে সোমবার ভুটানের রাজধানী থিম্পুতে চার দেশের পরিবহণমন্ত্রীরা প্রাথমিক চুক্তিতে সই করেছেন আর এরই মধ্যে প্রাথমিক চুক্তি সইয়ের পর চলাচল পথের সমীক্ষা পরীক্ষামূলক চলাচল এবং অভিবাসন সুবিধা পর্যালোচনার কাজ শুরু হয়েছে বাংলাদেশের পক্ষে চুক্তি সইয়ের পর যোগাযোগমন্ত্রী ওবায়দুল কাদের সংবাদমাধ্যমকে জানান এই চুক্তির মাধ্যমে এ অঞ্চলের মানুষের যোগাযোগ ব্যবসা-বাণিজ্য ও অর্থনৈতিক কর্মকাণ্ড বাড়বে আগামী বছরের শুরুতেই চুক্তিটি বাস্তবায়নের জন্য কাজ চলছে এই যাতায়াতের জন্য ভিসা ও বহির্গমন আন্তর্জাতিক আইন অনুযায়ীই হবে ঢাকায় বাণিজ্যমন্ত্রী তোফয়েল আহমেদ বলেন বাংলাদেশ ভুটান ভারত ও নেপালের মধ্যে সড়ক পথে যাত্রীবাহী ব্যক্তিগত ও পণ্যবাহী যান চলাচলের চুক্তি অনুযায়ী ওয়ার্ল্ড ট্রেড অর্গানাইজেশন-এর ডাব্লিউটিও নিয়মমতো টোল নেওয়া হবে তিনি বলেন ভারতের সঙ্গে যেসব চুক্তি হয়েছে তাতে বাংলাদেশই বেশি লাভবান হয়েছে তাছাড়া চট্টগ্রাম ও মংলা বন্দর ভারত ব্যবহার করতে পারলে আমরাই অর্থনৈতিকভাবে বেশি লাভবান হবো জানা গেছে চার দেশের মধ্যে চলাচলের জন্য শুল্ক ও অভিবাসন কর্তৃপক্ষের যাবতীয় আনুষ্ঠানিকতা সম্পন্ন হবে নিজ নিজ দেশের আইনে তবে ট্রানজিট ও চলাচলের অনুমতি-সংক্রান্ত ফি নির্ধারণ করা হবে আলোচনার মাধ্যমে দক্ষিণ এশীয় আঞ্চলিক অর্থনৈতিক সহযোগিতাবিষয়ক কৌশলগত বাণিজ্য সম্প্রসারণ সাসেক রূপরেখার ওপর ভিত্তি করেই এ চুক্তি সই হয়েছে সাসেক রূপরেখা ২০১৪ সালের মার্চে এ চারটি দেশ অনুমোদন করে ঢাকা বিশ্ববিদ্যালয়ের অর্থনীতি বিভাগের অধ্যাপক ড. হেলাল উদ্দিন ডয়চে ভেলেকে বলেন যত বিতর্কই থাকুক না কেন এই চারটি দেশের মধ্যে যান চলাচলের চুক্তিকে আমি ইতিবাচকভাবেই দেখি কানেকটিভিটি সব সময়ই অর্থনৈতিক উন্নয়নে সহায়তা করে বাংলাদেশের মধ্য দিয়ে যদি ভারতের পণ্য সেভেন সিস্টার বলে খ্যাত রাজ্যগুলিতে যায় তাহলে বাংলাদেশের ট্রেড অপারচুনিটি কমতে পারে কিন্তু এতে বাংলাদেশের দর কষাকষির ক্ষমতা বেড়ে যাবে বাংলাদেশের জন্য আরেকটি সুযোগ তৈরি হবে ইনফর্মাল ট্রেড কমে গিয়ে ফরমাল ট্রেড বাড়বে আর বাংলাদেশের আয়ের নতুন আরেকটি পথ খুলবে তিনি বলেন বাংলাদেশ চীন ভারত ও মিয়ানমারের মধ্যে ইকোনমিক করিডোর হচ্ছে তাই এই কানেকটিভিটি শেষ পর্যন্ত মালয়েশিয়া এবং কোরিয়া পর্যন্ত পৌঁছাবে এতে এই পুরো অঞ্চল একই যোগোযোগ ব্যবস্থার মধ্যে চলে আসবে এটা সময়ের দাবি বলা বাহুল্য এটা বাংলাদেশের জন্য নতুন সুযোগ তৈরি করবে ড. হেলাল উদ্দিন বলেন ইউরোপসহ বিশ্বের আরো অনেক জায়গায় প্রতিবেশীদের জন্য সীমান্ত খুলে দেয়া হচ্ছে তাতে তাদের লাভই হচ্ছে বিশ্বের এই ট্রেন্ডের বাইরে আমরা থাকতে পারি না তবে তিনি মনে করেন এই সুযোগ আমরা কতটা কাজে লাগাতে পারব তা নির্ভর করছে অবকাঠামোগত উন্নয়ন ও বন্দরের উন্নয়নের উপর তাঁর কথায় এই কানেকটিভিটি আরো আগে হওয়া উচিত ছিল এর জন্য যা প্রয়োজন তা হলো রাজনৈতিক ঐক্যমত আমাদের দেশে এ নিয়ে রাজনৈতিক ঐক্যমত কতটুকু আছে জানি না তবে বিরোধিতা আপাতত দেখা যাচ্ছে না যা ইতিবাচক বাংলাদেশের সঙ্গে ভারতে যাওয়ার মোট ১৯টি স্থলবন্দর আছে তবে আপাতত ছয়টি পথের কথা ভাবা হচ্ছে এগুলো হলো পঞ্চগড়ের বাংলাবান্ধা লালমনিরহাটের বুড়িমারী যশোরের বেনাপোল সিলেটের তামাবিল মৌলভীবাজারের কমলগঞ্জ ও ব্রাহ্মণবাড়িয়ার আখাউড়া সীমান্ত বাংলাদেশিরা ঢাকা-বাংলাবান্ধা ও ঢাকা-বুড়িমারী স্থলবন্দর দিয়ে ভারতের মধ্য দিয়ে নেপাল এবং ঢাকা-বুড়িমারী ও ঢাকা-তামাবিল পথ দিয়ে ভুটানে যেতে পারবেন এছাড়া পণ্য পরিবহণের জন্য বেনাপোল আখাউড়া সীমান্তকে গুরুত্ব দেওয়া হচ্ছে একইভাবে নেপাল ও ভুটানের যানবাহনও এ দুটি পথ ব্যবহার করে ঢাকা হয়ে চট্টগ্রাম বন্দর পর্যন্ত যাবে শুধু তাই নয় ভারতের যানবাহন বেনাপোল আখাউড়া ও করিমগঞ্জ সীমান্ত ব্যবহার করে যাত্রী ও পণ্য পরিবহণ করবে এ সবও ঢাকা হয়ে চট্টগ্রাম বন্দর পর্যন্ত যাবে মাঝপথে যাত্রী বা পণ্য ওঠানো-নামানো যাবে না ড. হেলাল উদ্দিন বলেন চুক্তিটি পুরোপুরি কার্যকর হয়ে যখন যান চলাচল পুরোমাত্রায় শুরু হবে তখন মানুষের মধ্যে আরো ইতিবাচক মনোভাব তৈরি হবে নতুন বলে হয়ত কেউ কেউ এ চুক্তির বিরোধিতা করছেন এ জন্য কিছুটা দায়ী মানসিকতা কিন্তু বাস্তবে যখন দেখা যাবে যে ক্ষতিকর কিছু নেই তখন তাঁরাই মনোভাব বদলাবে