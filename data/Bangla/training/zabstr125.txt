আরো ৬১ জন রোহিঙ্গার সঙ্গে মাছ ধরার নৌকায় চেপে ১৫ বছর বয়সি মুহাম্মদ হুসেইন আর তার ৯ বছর বয়সি বোন সেনোয়ারা বেগম যখন অজানার উদ্দেশ্যে রওনা হলো তারা কল্পনাও করতে পারেনি কি ভয়ঙ্কর অভিজ্ঞতার মধ্য দিয়ে তাদের যেতে হবে প্রায় দুই বছর আগে মিয়ানমারের রাখাইন রাজ্যে মুসলমানদের গ্রামে বৌদ্ধদের হামলার সময় পরিবার থেকে বিচ্ছিন্ন হয়ে যায় এই দুই রোহিঙ্গা শিশু হামলাকারীরা পুরো গ্রাম জ্বালিয়ে দেয়ার পর দীর্ঘদিন খুঁজেও বাবা-মায়ের সন্ধান না পেয়ে তাঁদের জীবিত দেখার আশা ছেড়ে দেয় হুসেইন আর সেনোয়ারা মিয়ানমারে জাতিগত দাঙ্গা শুরু হওয়ার পর প্রাণ বাঁচানোর চেষ্টায় সাগরপথে দেশ ত্যাগ করা হাজার হাজার শিশুর মতো তারাও উঠে পড়ে নৌকায় সামরিক শাসন থেকে গণতন্ত্রের পথে যাত্রা করা মিয়ানমার সরকার সংখ্যালঘু ১৩ লাখ রোহিঙ্গাকে বলছে অবৈধ অভিবাসী যদিও তাঁরা রাখাইন রাজ্যে রয়েছে কয়েক প্রজন্ম ধরে সংখ্যাগরিষ্ঠ বৌদ্ধদের হামলায় গত তিন বছরে অন্তত ২৮০ জন রোহিঙ্গা নিহত হয়েছেন দেশ ত্যাগে বাধ্য হয়েছে প্রায় দেড় লাখ মানুষ মালয়েশিয়া থেকে অস্ট্রেলিয়া সবাই এখন এমন আইন-কানুন করেছে যাতে এই রোহিঙ্গারা সাগরে ভেসে ভেসে কোনোভাবেই তাঁদের দেশে আশ্রয় নিতে না পারে জাতিসংঘের আহ্বানের পরও আশেপাশের কোনো দেশ রোহিঙ্গাদের শরণার্থী হিসাবে জায়গা দিতে রাজি হয়নি বেসরকারি সংস্থা আরাকান প্রোজেক্টের তথ্য অনুযায়ী দেশ ত্যাগে বাধ্য হওয়া রোহিঙ্গাদের মধ্যে যাঁরা সাগর পাড়ি দেয়ার চেষ্টা করেছেন তাঁদের মধ্যে অন্তত দুই হাজার লোকের হয় সলিল সমাধি হয়েছে নয়ত তাঁরা নিখোঁজ এমনই এক অভিযাত্রায় হুসেইন ও সেনোয়ারাকে আশ্রয়ের খোঁজে সাগরে ভেসে ভেসে ঘুরতে হয়েছে মিয়ানমার থেকে ইন্দোনেশিয়া মালয়েশিয়া থাইল্যান্ড তাদের সঙ্গী হয়েছে ক্ষুধা নির্যাতন আর আতঙ্ক তাদের নৌকার ৬৩ জন আরোহীর মধ্যে ১০ জন ছিলেন নারী আর ১৪ জন শিশু সাগরের বুকে প্রখর রোদে তাঁদের দিনের পর দিন পুড়তে হয়েছে প্রবল ঢেউয়ের দুলুনিতে গলা দিয়ে উঠে এসেছে বমি যাত্রা শুরুর সপ্তাহখানেক পর মিয়ানমারের নৌ-বাহিনীর একটি টহল বোটের নজরে পড়ে যায় রোহিঙ্গাদের বহনকারী নৌকাটি লাথি-ঘুষির সঙ্গে কাঠের তক্তা আর লোহার রড দিয়ে পেটানো হয় পুরুষ আরোহীদের হুসেইনের হাত পিছমোড়া করে বেঁধে কনুইয়ে ধরা হয় জ্বলন্ত দেশলাই কাঠি এই নির্যাতন আর সৈন্যদের অট্টহাসি বন্ধ হয় কেউ একজন তাঁদের হাতে কিছু টাকা গুঁজে দেয়ার পর নৌকাটি ছেড়ে দেয়া হয় মিয়ানমার সরকারের পক্ষ থেকে বলা হয় তাদের নৌ-বাহিনী ওইরকম কোনো নৌকা আটকায়নি আবার যাত্রা শুরু হলেও নৌকার ফুটো দিয়ে আসা পানি ভাসিয়ে নিয়ে যায় সেনোয়ারার সঙ্গে থাকা যৎসামান্য চাল আর রুটি নৌকা যখন থাইল্যান্ড উপকূলে পৌঁছায় তখনো তারা জানে না কোথায় তারা এসেছে কি ঘটতে যাচ্ছে তাদের ভাগ্যে কয়েক বছর আগেও সাগরপথে থাইল্যান্ডে আসা অবৈধ অভিবাসীদের খাবার-পানি-জ্বালানি ছাড়াই সাগরে ফেরত পাঠানো হতো বলে অভিযোগ রয়েছে এ নিয়ে ব্যাপক সমালোচনার পর শরণার্থীদের ফেরত পাঠানোর আগে তাঁদের ন্যূনতম খাবার-পানি দেয়া শুরু করে থাই কর্তৃপক্ষ মানবাধিকার সংগঠনগুলোর অভিযোগ থাই উপকূলে আটক করার পর এই শরণার্থীদের এমন জায়গায় ছেড়ে দেয়া হয় যাতে তাঁরা মানব পাচারকারীদের খপ্পরে পড়ে যাঁদের কাছ থেকে পাচারকারীরা কোনো অর্থ আদায় করতে পারে না তাঁদের বিক্রি করে দেয়া হয় মাছের ট্রলারের দাস হিসাবে থাইল্যান্ড উপকূলে নৌকার অন্য আরোহীদের সঙ্গে হুসেইন আর সেনোয়ারাকেও ভাত আর শুঁটকি মাছ খেতে দেয়া হয় এরপর তুলে দেয়া হয় ইঞ্জিনবিহীন আরেকটি ছোট নৌকায় থাই নৌ-বাহিনীর বোটের পেছনে বেঁধে সেই নৌকাটি টেনে নেয়া হয় গভীর সমুদ্রে তারপর খাবার বা পানি ছাড়াই তাঁদের সেখানে ছেড়ে আসা হয় প্রচণ্ড তৃষ্ণায় সাগরের পানি খেয়ে অসুস্থ হয়ে পড়ে সেনোয়ারা পরদিন তাদের দেখা পায় ইন্দোনেশিয়ার একটি মাছ ধরার নৌকা পৃথিবীর সবচেয়ে বড় মুসলিম দেশ ইন্দোনেশিয়া রোহিঙ্গাদের বিষয়ে সহানুভূতি দেখালেও তাদের সরকারও মিয়ানমারের শরণার্থীদের জন্য দরজা উন্মুক্ত করেনি কেবল অন্য কোথাও সরে যাওয়ার আগ পর্যন্ত তাঁদের ইন্দোনেশিয়ায় অবস্থান করার সুযোগ দেয়া হয় ইন্দোনেশিয়ার অভিবাসন কর্মকর্তা ইয়ান ভেলি বলেন জাতীয় স্বার্থেই এ ব্যবস্থা না হলে অভিবাসীদের স্রোত আমরা সামাল দিতে পারব না জাতিসংঘের তথ্য অনুযায়ী ২০০২ সালে ইন্দোনেশিয়ায় রোহিঙ্গা শরণার্থীর সংখ্যা ছিল ৪৩৯ জন গত বছর তা বেড়ে দাঁড়ায় ৭৯৫ জনে ইন্দোনেশিয়ায় পৌঁছানোর পর সে দেশের সরকার ও জাতিসংঘের মাধ্যমে কোনো আশ্রয়শিবিরে ঠাঁই পেতে অনেক সময় বছর পেরিয়ে যায় এ কারণে অনেকেই আগে আদম পাচারকারীদের টাকা দিয়ে অস্ট্রেলিয়ার কোনো দ্বীপে পৌঁছানোর চেষ্টা করতেন অস্ট্রেলিয়া সরকার সম্প্রতি এ বিষয়ে কড়াকড়ি বাড়ানোয় আশ্রয়প্রার্থীরা পাপুয়া নিউ গিনি হয়ে অন্য কোনো দেশে যাওয়ার চেষ্টা করেন ইন্দোনেশিয়ায় হুসেইন আর সেনোয়ারার ঠাঁই হয় নোংরা এক বন্দিশিবিরে সেখানে হঠাৎ একদিন রোহিঙ্গা শরণার্থী ও মিয়ানমারের বৌদ্ধ জেলেদের মধ্যে দাঙ্গা বেঁধে যায় পিটিয়ে হত্যা করা হয় আট বৌদ্ধকে দাঙ্গার পর আরো কয়েকজনের সঙ্গে হুসেইনকেও বন্দিশিবির থেকে গ্রেপ্তার করে নিয়ে যাওয়া হয় মেয়েদের সঙ্গে আলাদাভাবে রাখা হয়েছিল বলে সেনোয়ারাকে আটকেই থাকতে হয় দেশ ছাড়ার পর প্রথমবারের মতো বিচ্ছেদ ঘটে ভাই-বোনের বয়স কম বলে কয়ক মাস জেল খেটেই মুক্ত পায় হুসেইন এরপর সে পাড়ি জমায় পাশের দেশ মালয়েশিয়ায় যেখানে কাগজে-কলেম ৩৩ হাজার এবং বাস্তবে তার প্রায় দ্বিগুণ রোহিঙ্গার বসবাস সেখানে মাসে ৭০ ডলারে রাস্তার ঝাড়ুদারের কাজ পায় সে আরো ১৭ জন রোহিঙ্গার সঙ্গে তার জায়গা হয় এক বস্তিতে জীবনে প্রথমবারের মতো রোজগার শুরু করলেও ছোট্ট বোনটার জন্য দুঃশ্চিন্তা তাকে কুড়ে কুড়ে খেতে থাকে দাঙ্গার পর শরণার্থী হিসাবে নিবন্ধনের আবেদন করে সেনোয়ারা আন্তর্জাতিক অভিবাসন সংস্থার তত্ত্বাবধানে তাকে রাখায় হয় ইন্দোনেশিয়ার একটি আশ্রয় শিবিরে এদিকে মিয়ানমারের গ্রামে হামলার রাতে নয় সন্তানের মধ্যে হুসেইন ও সেনোয়ারাকে হারিয়ে ফেলে আশেপাশের সম্ভাব্য সব জায়গায় খোঁজ করেন মা আনোয়ার বেগম ও বাবা মোহাম্মদ ইদ্রিস আট মাস পর রাখাইন রাজ্যে তাঁদের আশ্রয় কেন্দ্রে ফোন করে এক রোহিঙ্গা জানান যে তাঁদের দুই ছেলে-মেয়ে ভালোই আছে তিন দেশে ছড়িয়ে থাকা এই পরিবার এখন একসঙ্গে হতে পারে কবল প্রযুক্তির কল্যাণে হুসেইন মালয়েশিয়ায় বসে ধারণ করা ভিডিওতে দেখতে পায় তার ছোট্ট বোনটি ইন্দোনেশিয়ার আশ্রয়কেন্দ্র ফুটবল খেলছে আর মিয়ানমারে বসে স্কাইপ-এর মাধ্যমে মেয়ের দিকে তাকিয়ে চোখ মোছেন মা আনোয়ার বেগম আর সব মা-বাবার মতো একই প্রশ্ন তাঁরা বারবার জানতে চান মেয়েটা ভালো আছে তো স্কুলে সে কেমন করছে ঠিকমতো খেতে পাচ্ছে স্কাইপে কথোপকথন শেষ হলেও অনেক্ষণ চোখ ফেরাতে পারে না সেনোয়ারা আবারো কোনোদিন বাবা-মায়ের সঙ্গে মিলিত হতে পারবে এমন ভরসাও সে পায় না মোহাম্মদ ইদ্রিস তীব্রভাবে আশা করেন ছেলে-মেয়েরা একদিন আবারো তাঁদের সঙ্গে মিলিত হবে কিন্তু তিনি এটাও বোঝেন মিয়ানমারে তাঁদের সঙ্গে থাকার চেয়ে দূরেই ভালো আছে হুসেইন আর সেনোয়ারা জেকে ডিজি এপি এএফপি