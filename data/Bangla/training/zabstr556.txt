জার্মানির বিশ্ববিদ্যালয়গুলোর মধ্যে অনেকগুলোতে ব্যবহারিক বিষয়ের ওপর জোর দেওয়া হয় এসব বিশ্ববিদ্যালয়কে বলা হয় হোখশুলে তারই একটি হোখশুলে বন রাইন জিগ এখানেও প্রচুর বিদেশি ছাত্রছাত্রী পড়তে আসছে প্রতি বছর ইংরেজিতে হোখশুলের মানে হচ্ছে ইউনিভার্সিটি অব অ্যাপ্লায়েড সায়েন্স বিশ্ববিদ্যালয়ের বয়সের হিসেব করলে মোটামুটি নতুনই বলতে হয় হোখশুলে বন রাইন জিগকে বিগত ১৯৯৫ সালে যাত্রা শুরু করে এই বিশ্ববিদ্যালয়টি বর্তমানে ছয় হাজারের বেশি ছাত্রছাত্রী পড়াশোনা করছে এখানে তাদের জন্য রয়েছে চার শতাধিক শিক্ষক এবং প্রায় দুইশ গবেষণা সহকারী বাংলাদেশ থেকে আসা ছাত্র আজিমুশ্বান সরকার এই বিশ্ববিদ্যালয়ে বায়োমেডিক্যাল সায়েন্স নিয়ে মাস্টার্স করছেন বাংলাদেশে তিনি ভেটেরিনারি এবং মাইক্রোবায়োলজি নিয়ে পড়াশোনা করেছেন তিনি জানান আবেদন করার পর জার্মানির দুটি বিশ্ববিদ্যালয় থেকে তিনি সাড়া পান তবে আগে থেকেই তার লক্ষ্য ছিলো বায়োমেডিক্যাল সায়েন্স নিয়ে পড়ার তাই এই বিশ্ববিদ্যালয়ে এই বিষয়ে সুযোগ পাওয়ায় এখানেই ভর্তি হয়েছেন বাংলাদেশ থেকে অনেক ছাত্র এখন জার্মানিতে সুযোগ পাচ্ছে এর কারণ জানাতে গিয়ে আজিমুশ্বান সরকার বলেন জার্মানিতে পড়ার জন্য যে মান প্রয়োজন বাংলাদেশের অনেক বিশ্ববিদ্যালয় এখন সেই মানসম্পন্ন এছাড়া জার্মানির অনেক বিশ্ববিদ্যালয় ইংরেজি ভাষায় উচ্চশিক্ষার সুযোগ দিচ্ছে তাই এখানে আমাদের পক্ষে আসা সহজ হচ্ছে তবে বিশ্ববিদ্যালয়গুলোতে ইংরেজিতে পড়ার সুযোগ থাকলেও জার্মান ভাষাটার প্রয়োজন বরাবরই হয় তাই বিশ্ববিদ্যালয়গুলোতেই জার্মান ভাষার কোর্স রয়েছে বন রাইন জিগ বিশ্ববিদ্যালয়েও এই সুযোগ রয়েছে এবং সেখানে জার্মান শিখছেন আজিম সরকার এই ব্যাপারে তিনি বলেন জার্মান শেখাটা নির্ভর করে কোন বিষয়ে পড়ছি তার ওপর কোন বিশ্ববিদ্যালয়ে এটা বাধ্যতামূলক আবার কোনটাতে ঐচ্ছিক জার্মানিতে ভাষা শেখার অনুভূতিটা মিশ্র এখানে ভাষা শেখাটা আমার কাছে বেশ আনন্দময় মনে হয়েছে কারণ আমি যদি এখানে আমার অনুভূতি প্রকাশ করতে না পারি তাহলে জার্মানিতে থাকা একটা দ্বীপে থাকার মতই অডিও শুনুন 04 00 অনুষ্ঠানটি শুনতে ক্লিক করুন এখানে বন রাইন জিগ ইউনিভার্সিটি অব অ্যাপ্লায়েড সায়েন্সে রয়েছে অন্তত ২৪টি বিষয় যেগুলো নিয়ে ছাত্রছাত্রীরা ব্যাচেলর্স কিংবা মাস্টার্স করতে পারবে মূলত বিজ্ঞান এবং ব্যবসা সংশ্লিষ্ট বিষয়গুলো এই বিশ্ববিদ্যালয়ে পড়ানো হয় এগুলোর মধ্যে অনেক বিষয় জার্মান ভাষাতে আবার অনেকগুলোতে ইংরেজি ভাষায় পড়াশোনার সুযোগ রয়েছে এখানে প্রচুর বিদেশি ছাত্রছাত্রী পড়তে আসে ফলে জার্মানদের পাশাপাশি আরও অনেক দেশের মানুষের সঙ্গে মেশার সুযোগ থাকে এই ব্যাপারে বাংলাদেশি ছাত্র আজিম বললেন আমি হিসেব করে দেখেছি আমার ক্লাসে ২৩ জন শিক্ষার্থী আছে তাদের মধ্যে ১৮ জন বিদেশি যারা ১২টি ভিন্ন ভিন্ন দেশ থেকে এসেছে তাদের মধ্যে অনেকেই জার্মান ভাষায় কথা বলতে পারে গবেষণার ক্ষেত্রে জার্মানির বিশ্ববিদ্যালয়গুলো সবসময় টিমওয়ার্কের ওপর জোর দেয় আমার সহপাঠীদের দেখে মনে হয়েছে আমরা একটি টিম হতে পারবো জার্মানিতে পড়তে আসার পর সব ছাত্রছাত্রীদের অনুভূতি একরকম হয় না বিশেষ করে দক্ষিণ এশিয়া থেকে আসা শিক্ষার্থীদের কাছে ইউরোপের পরিবেশ পুরোপুরি নতুন বলে মনে হয় আজিমুশ্বান সরকারও তার ব্যতিক্রম নন তার ভাষায় জার্মানিতে আসার পর আমার নিজেকে শিশুর মত মনে হয় কারণ এখানে প্রতিদিনই কিছু না কিছু শিখছি নতুন কিছু দেখছি