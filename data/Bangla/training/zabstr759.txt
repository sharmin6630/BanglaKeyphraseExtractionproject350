জার্মানিতে অনুষ্ঠিত প্রমীলা বিশ্বকাপ প্রতিযোগিতার কোয়ার্টার ফাইনালে জার্মানি ও ফ্রান্সের পর জাপানও নিজের জায়গা পাকা করে নিল ইংল্যান্ডের সম্ভাবনাও মন্দ নয় শুক্রবার লেভারকুজেন এ মেক্সিকোকে ৪-০ গোলে হারিয়ে জাপান বিশ্বকাপ জয়ের আরও কাছাকাছি পৌঁছে গেল মাঠে সবার নজর কেড়েছিলেন তরুণী হামারে সাওয়া চারটির মধ্যে তিনখানা গোলই করেন তিনি ড্রেসডেন শহরে অনুষ্ঠিত অপর একটি ম্যাচে ইংল্যান্ড নিউজিল্যান্ডকে ২-১ গোলে পরাজিত করে আগামী ৯ই জুলাই কোয়ার্টার ফাইনালে জার্মানি খেলবে নাইজেরিয়াকে কোনোরকমে ১-০ গোলে হারিয়ে এগোতে পেরেছে গত দু বারের বিশ্বকাপ জয়ী জার্মান নারীরা সেমি ফাইনালে পৌঁছতে হলে যে আরও ভালো খেলতে হবে এবিষয়ে কোনো সন্দেহ নেই প্রমীলা বিশ্বকাপকে ঘিরে জার্মানিতে আদৌ তেমন আগ্রহ সৃষ্টি হবে কি না সেবিষয়ে প্রথম থেকেই কিছুটা সন্দেহ ছিল কিন্তু মাঠে ও টেলিভিশনের পর্দায় দর্শকদের সংখ্যা সেই সংশয় কাটিয়ে তুলেছে জার্মানি ও ক্যানাডার মধ্যে উদ্বোধনী ম্যাচে মাঠে উপস্থিত ছিলেন ৭৩ ৬৮০ দর্শক ১ কোটি ৫৩ লক্ষেরও বেশি মানুষ টেলিভিশনের পর্দায় ম্যাচটি দেখেছেন প্রায় ২ কোটি দর্শক টেলিভিশনে জার্মানি-নাইজেরিয়া ম্যাচ দেখেছেন যা একটা রেকর্ড প্রমীলা ফুটবলকে ঘিরে এর আগে এত বেশি উৎসাহ কখনো দেখা যায় নি এমনকি ২০০৬ সালে জার্মানিতে পুরুষদের বিশ্বকাপ ফুটবল প্রতিযোগিতার সময় ম্যাচ প্রতি গড় দর্শকসংখ্যা ছিল ২ কোটি ১৯ লক্ষের মতো ফলে পুরুষ ও নারীদের ফুটবলের মধ্যে ব্যবধান কমে চলেছে জার্মান ফুটবল ফেডারেশনের প্রেসিডেন্ট টেও সোয়ানসিগার এই আগ্রহের কথা শুনে উচ্ছ্বাসে ভরপুর তবে বিশ্বকাপকে ঘিরে এত উৎসাহ ভবিষ্যতেও বজায় থাকবে কি না তা একটা বড় প্রশ্ন কারণ জার্মানিতে প্রমীলা ফুটবল লিগ এ মাঠে দর্শক টানা এখনো পর্যন্ত বেশ কঠিন ছিল গ্যালারিতে বড়জোর ২ ০০০ এর বেশি দর্শক দেখা যায় না প্রতিবেদন সঞ্জীব বর্মন সম্পাদনা সুপ্রিয় বন্দ্যোপাধ্যায়