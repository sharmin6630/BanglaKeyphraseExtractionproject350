প্যারিস এখনো আতঙ্ক আর শোকের নগরী সারা বিশ্বই প্যারিসের শোকে একাত্ম তবে তিন দিনের রাষ্ট্রীয় শোক শেষ হওয়ার আগেই সিরিয়ায় আইএস-বিরোধী আক্রমণ জোরদার করেছে ফ্রান্স বিশ্বনেতারাও বলছেন সন্ত্রাস দমনে তৎপরতা বাড়ানোর কথা শুক্রবার রাতের বিভীষিকা এখনো কাটিয়ে উঠতে পারেনি প্যারিস জরুরি অবস্থা ঘোষণার কারণে এমনিতেই থমথমে পরিবেশ বিরাজ করছে সাপ্তাহিক ছুটির আমেজ কাটিয়ে স্বাভাবিক কোনো সোমবারে জনজীবনে যেমন প্রাণচাঞ্চল্য থাকে তার ছিটেফোঁটাও নেই প্যারিস এখন শোক জানাচ্ছে সন্ত্রাসী হামলায় প্রাণ হারানোদের প্রতি শোকের মাঝে নতুন করে আতঙ্ক ছড়িয়েছে ফ্রান্সের প্রেসিডেন্টের একটি বক্তব্য প্রেসিডেন্ট ফ্রঁসোয়া ওলঁদ শুক্রবারের বর্বরোচিত হামলার পরেই জানিয়েছিলেন যে ফ্রান্স সন্ত্রাসের কাছে মাথা নত করবে না বরং ইসলামিক স্টেট বা আইএস-এর বিরুদ্ধে যুদ্ধ চালিয়ে যাবে তবে ওলঁদ জানিয়েছেন আইএস আবারও হামলা চালাতে পারে সবার প্রতি সে ব্যাপারে সতর্ক থাকার আহ্বানও জানিয়েছেন তিনি শুক্রবারের হামলায় প্যরিসে ১২৯ জন নিহত এবং কমপক্ষে ৩৫২ জন আহত হয় আহতদের অনেকের অবস্থাই সংকটাপন্ন সুতরাং মৃতের সংখ্যা বাড়তে পারে এদিকে রবিবার থেকে সিরিয়ায় আইএস-এর বিরুদ্ধে হামলা জোরদার করছে ফ্রান্স যুক্তরাষ্ট্রের প্রেসিডেন্ট বারাক ওবামা জানিয়েছেন তাঁর দেশও আইএস-এর বিরুদ্ধে হামলার তীব্রতা বাড়াবে তীব্রতা বাড়ানোর ইঙ্গিত অবশ্য ইতিমধ্যে দেখা গেছে তুরস্কে চলমান জি টোয়েন্টি সম্মেলনেও সন্ত্রাসের বিরুদ্ধে সোচ্চার হয়েছেন বিশ্বনেতারা এদিকে প্যারিস হামলার তদন্তের সূত্র ধরে সংবাদমাধ্যমে বেরিয়ে আসছে নানান তথ্য অনেক দেশের নাগরিক নিহত হয়েছেন শুক্রবারের হামলায় সৌভাগ্যক্রমে বেঁচে যাওয়া অনেকেই তাঁদের অভিজ্ঞতার কথা জানাচ্ছেন সংবাদমাধ্যমকে সংকলন আশীষ চক্রবর্ত্তী সম্পাদনা দেবারতি গুহ প্যারিস আজ আতঙ্ক আর শোকের নগরী প্যারিসবাসীদের আপনি কি কিছু বলতে চান জানিয়ে দিন আমাদের মারফত লিখুন নীচের মন্তব্যের ঘরে