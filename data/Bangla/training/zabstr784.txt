ডনবাস-এ বিতর্কিত নির্বাচনের পর ইউরোপ রাশিয়াকে ইউক্রেনের ঐক্য সম্মান করে চলার ব্যাপারে সাবধান করে দিয়েছে অপরদিকে মস্কো বলছে বিদ্রোহী নেতারা কিয়েভ সরকারের সঙ্গে আলাপ-আলোচনার সনদ পেয়েছে জার্মান পররাষ্ট্রমন্ত্রী ফ্রাংক-ভাল্টার স্টাইনমায়ার বলেছেন যে এই নির্বাচন গত সেপ্টেম্বরের মিনস্ক চুক্তির মর্ম ও আক্ষরিক তাৎপর্যের বিরোধী স্টাইনমায়ার রাশিয়াকে ইউক্রেনের ঐক্য মেনে চলতে বলেন আমরা রাশিয়া এবং প্রেসিডেন্ট পুটিনকে বিচার করব তাঁদের স্বকীয় বিবৃতির আলোকে যে ইউক্রেনের ঐক্য নিয়ে প্রশ্ন তোলা চলবে না স্টাইনমায়ার টুইটারে তাঁর এই মন্তব্য করেন ইতিপূর্বে ইউরোপীয় ইউনিয়নের পররাষ্ট্রনীতি বিষয়ক প্রধান ফেদেরিকা মোঘেরিনি তাঁর বিবৃতিতে ডনবাস এলাকার নির্বাচনকে ইউক্রেনে শান্তির পথে নতুন প্রতিবন্ধক বলে অভিহিত করেন ওয়াশিংটনের প্রতিক্রিয়া ইইউ-এর থেকে আলাদা হবে বলে মনে করার কোনো কারণ নেই কাজেই ইউক্রেনকে কেন্দ্র করে পশ্চিমের সঙ্গে রাশিয়ার বিরোধ একটা নতুন পর্যায়ে পৌঁছাতে চলেছে বলে ধরে নেওয়া যায় সেটা রাশিয়ারও অজ্ঞাত নয় কিন্তু তা সত্ত্বেও রাশিয়া দৃশ্যত একটি বিশেষ নীতি অনুসরণ করছে নয়ত মস্কো পশ্চিমের যাবতীয় আবেদন-আহ্বান উপেক্ষা করে এই বিতর্কিত নির্বাচনকে পূর্বাহ্নেই তার পূর্ণ সমর্থন দিত না এবং নির্বাচনের পরেও রুশ প্রচারণার ছায়াপথটি স্পষ্ট যারা নির্বাচিত হয়েছেন তাঁরা এই অঞ্চলে স্বাভাবিক জীবনযাত্রা পুনঃপ্রতিষ্ঠার বাস্তবিক সমস্যাগুলি সমাধানের সনদ পেয়েছেন বলে একটি বিবৃতিতে মন্তব্য করেছে রুশ পররাষ্ট্র মন্ত্রণালয় দ্বিতীয়ত রাশিয়ার উপ-পররাষ্ট্রমন্ত্রী গ্রিগরি কারাশিন কিয়েভ-এর প্রতি পূর্ব ইউক্রেনে যাবতীয় সামরিক অভিযান বন্ধ করে বিদ্রোহীদের সঙ্গে সমানাধিকারের ভিত্তিতে আলাপ-আলোচনায় বসার আহ্বান জানিয়েছেন রাশিয়ার সরকারি সংসাদ সংস্থা টাস-এর সাক্ষাৎকারে কারাশিন এই আহ্বান জানান পূর্ব ইউক্রেনের ব্যাপারে রাশিয়ার পরবর্তী পদক্ষেপ যে কি হবে তা বলা শক্ত অপরদিকে বিদ্রোহীরা রাশিয়ার প্রতি সব আনুগত্য সত্ত্বেও দৃশ্যত তাদের নিজস্ব কর্মসূচি পরিত্যাগ করার কোনো অভিপ্রায় রাখে না বিচ্ছিন্নতাবাদী নেতারা এই নির্বাচনকে তাদের ডি ফ্যাক্টো স্বাধীনতা -র সরকারি স্বীকৃতি জয়ের পথে আরো একটি পদক্ষেপ বলে গণ্য করছেন এবং সে কথা প্রকাশ্যে বলতেও দ্বিধা করছেন না সেটা কি মস্কোর অজ্ঞাতসারে না মস্কোর সম্মতি ছাড়া সেপ্টেম্বর শান্তি চুক্তির একটি গুরুত্বপূর্ণ সূত্র যদি যুদ্ধবিরতি হয়ে থাকে তাহলে সেই সূ্ত্র বারংবার ভঙ্গ করা হয়েছে অপরদিকে রাশিয়া বিদ্রোহীদের শুধুমাত্র রাজনৈতিক ও মানবিক সাহায্য দিচ্ছে বলে দাবি করে আসছে তা সত্ত্বেও এটা অনস্বীকার্য যে ইউক্রেনীয় সৈন্যদের বিরুদ্ধে যারা অস্ত্রধারণ করছে তাদের একাংশ যে কোনো স্থায়ী সামরিক বাহিনীর মতো সুসজ্জিত এবং সুসংগঠিত বিদ্রোহী সেনাদের কাছে ভারী অস্ত্রশস্ত্রের কোনো কমতি নেই এবার এই বিদ্রোহীরা তাদের নির্বাচিত নেতাদেরও পেয়েছে দোনেৎস্ক শহরের বিদ্রোহী সেনাদের অবিসম্বাদী অধিনায়ক আলেক্সান্ডার জাখারশেঙ্কো পেয়েছেন মোট দশ লাখ প্রদত্ত ভোটের ৭৫ শতাংশ বলে জানিয়েছেন বিদ্রোহীদের নির্বাচনি কর্মকর্তারা জাখারশেঙ্কো পেশায় ইলেকট্রিসিয়ান অপরদিকে লুগানস্ক-এর সুপ্রিমো ইগর প্লটনিটস্কি পেয়েছেন ৬৩ শতাংশ ভোট ইনি সোভিয়েত সেনাবাহিনীর এক সাবেক কর্মকর্তা এসি ডিজি এএফপি রয়টার্স