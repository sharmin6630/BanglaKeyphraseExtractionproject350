ভারতের স্কুলে জার্মান ভাষা শেখানোর একটি কর্মসূচির মেয়াদ না বাড়ানোর সরকারি সিদ্ধান্তের ঘটনা জার্মানিতেও চর্চার বিষয় হয়ে উঠেছে জার্মান কূটনীতিকরা এই সিদ্ধান্ত পুনর্বিবেচনার চেষ্টা চালিয়ে যাচ্ছেন জার্মান পররাষ্ট্রমন্ত্রীর ভারত সফর সাধারণত জার্মান সংবাদ মাধ্যমে তেমন গুরুত্ব পায় না কিন্তু ডেয়ার স্পিগেল পত্রিকার অনলাইন সংস্করণে একটি খবর এমনই একটি সফরকে নতুন মাত্রা দিয়েছে না কোনো রাজনৈতিক বিষয় নিয়ে হইচই পড়ে যায় নি আগ্রহের কারণ ভারতের কিছু স্কুলে জার্মান ভাষা শিক্ষার একটি কর্মসূচিকে ঘিরে পররাষ্ট্রমন্ত্রী ফ্রাংক ভাল্টার স্টাইনমায়ার-এর নতুন দিল্লি সফরের ঠিক পরেই ভারত সরকার এই কর্মসূচি বাতিল করেছে জার্মানির ভাষা ও সংস্কৃতি প্রসারের ক্ষেত্রে সক্রিয় গ্যোটে ইনস্টিটিউট ভারতে যার শাখাগুলি মাক্স ম্যুলার ভবন নামে পরিচিত ২০১১ সালে জার্মান পররাষ্ট্র মন্ত্রণালয়ের আর্থিক সহায়তায় এই প্রতিষ্ঠান ভারতে এক প্রকল্প শুরু করেছিলো লক্ষ্য ভারতের ১ ০০০টি কেন্দ্রীয় বিদ্যালয় স্কুলে প্রথম বিদেশি ভাষা হিসেবে জার্মান শেখানো এর জন্য জার্মান সরকার বছরে প্রায় ৭ লক্ষ ইউরো ব্যয় করে এসেছে এর আওতায় জার্মান ভাষা শিক্ষকদের প্রশিক্ষণেরও ব্যবস্থা রয়েছে ২০১৩-২০১৪ সালের শিক্ষাবর্ষে ৭০০টি স্কুলে প্রায় ১ লক্ষ ছাত্রছাত্রী জার্মান ভাষা ক্লাসে যোগ দিয়েছে স্টাইনমায়ার গত সেপ্টেম্বর মাসের শুরুতে তাঁর ভারত সফরে সরাসরি এই কর্মসূচির সাফল্যের স্বাদ পেয়েছেন নতুন দিল্লির একটি স্কুলের ছাত্রছাত্রীদের সঙ্গে তিনি প্রায় দেড় ঘণ্টা কাটিয়ে তাদের জার্মান ভাষা জ্ঞান ও জার্মানি সম্পর্কে তাদের আগ্রহের পরিচয় পেয়েছেন এমন সাফল্যের পর জার্মান সরকার এই কর্মসূচির মেয়াদ আরও ৩ বছর বাড়াতে চেয়েছিলো কিন্তু ভারত সরকার এর বিরোধিতা করেছে বলে জানিয়েছে স্পিগেল অনলাইন -এর প্রতিবেদন জার্মান পররাষ্ট্র মন্ত্রণালয় অবশ্য এখনো হাল ছাড়তে প্রস্তুত নয় মন্ত্রণালয়ের এক সূত্র অনুযায়ী এই সফল কর্মসূচি যাতে চালিয়ে যাওয়া হয় সেই প্রচেষ্টা চালু থাকবে ভারতের স্কুলগুলিতে জার্মান ভাষাকে ঘিরে বিপুল উৎসাহ দেখা গেছে শুধু ভারত নয় বিশ্বের বিভিন্ন প্রান্তে জার্মান ভাষার প্রসারে সহায়তা করতে জার্মান পররাষ্ট্র মন্ত্রণালয় নানা উদ্যোগ নিয়ে চলেছে ভারতে এই কর্মসূচির ক্ষেত্রে জার্মানির শিল্প-বাণিজ্য জগতেরও বেশ উৎসাহ দেখা গেছে কারণ ভবিষ্যতে দক্ষ কর্মীর অভাব পূরণ করতে ভারতও গুরুত্বপূর্ণ ভূমিকা পালন করতে পারে বলে তাদের আশা রয়েছে স্পিগেল অনলাইন -এর সূত্র অনুযায়ী ভারতে বিজেপি সরকার ক্ষমতায় আসার পর উগ্র হিন্দু জাতীয়তাবাদী মনোভাবই এই সিদ্ধান্তের মূল কারণ ফলে বিদেশি ভাষার প্রসারের বিষয়টি ভালো চোখে দেখা হচ্ছে না সংস্কৃত ভাষা প্রসারে আগ্রহী একটি সংগঠন সম্প্রতি ভারতের সুপ্রিম কোর্টে বিদেশি ভাষার বদলে ভারতের ভাষাগুলি প্রসারের পক্ষে সওয়াল করেছে অনেকে মনে করছেন এমন প্রেক্ষাপটেই জার্মান ভাষা কর্মসূচি বাতিল করেছে সরকার তবে প্রধানমন্ত্রী নরেন্দ্র মোদীর প্রশাসন অর্থনৈতিক উন্নতি ও বিদেশের সঙ্গে অর্থনৈতিক সম্পর্ক বাড়ানোর যে উদ্যোগ নিচ্ছে তার আওতায় বিদেশি ভাষা শিক্ষার বিষয়টি গুরুত্ব পাবে বলে আশা করেছিলেন জার্মান কূটনীতিকরা এসবি জেডএইচ রয়টার্স