মাস দেড়েক আগে বিহার ও উত্তর প্রদেশের কিছু আসনের উপনির্বাচনে বিজেপি ধাক্কা খাবার পর অনেকেই মনে করেছিল মোদী সুনামি বুঝি থিতিয়ে এলো কিন্তু হরিয়ানা ও মহারাষ্ট্র বিধানসভা ভোট প্রমাণ করে দিল মোদী ম্যাজিক এখনো অটুট দিল্লি লাগোয়া হরিয়ানা এবং পশ্চিম ভারতের মহারাষ্ট্র এই দুই রাজ্যে ভোটের লড়াইটা হয় একদিকে মোদী-কেন্দ্রিক বিজেপি আর অন্যদিকে যুযুধান অন্যসব রাজনৈতিক দল বিনা গাঁটছড়ায় একলা চলো নীতিকে ভর করে বিজেপি যে সাফল্য পেয়েছে তা আশাতীত হরিয়ানায় একার জোরে সরকার গড়তে চলেছে বিজেপি মোট ৯০টি আসনের মধ্যে বিজেপির ঝুলিতে ৪৭টি আসন মহারাষ্ট্রে ২৮৮টি আসনের মধ্যে বিজেপি ১২২টি আসন নিয়ে একক সংখ্যাগরিষ্ট দল হলেও একা সরকার গড়ার মতো অবস্থায় নেই কোনো না কোনো দলের হাত ধরতে হবে স্বাভাবিকভাবে আদর্শগত দিক থেকে সেটা হতে পারে হিন্দুত্ববাদী আঞ্চলিক দল শিবসেনা কারণ বিজেপির সঙ্গে শিবসেনার গাঁটছড়া ২৫ বছরের তবে মহারাষ্ট্র বিধানসভা ভোটের আগে আসন বণ্টন নিয়ে মতভেদের কারণে সেই গাঁটছড়া ছিঁড়ে যায় এরপরেও অবশ্য কেন্দ্রে মোদী সরকারের শরিক সম্পর্ক অটুট আছে কিন্তু বিজেপিকে সরকার গড়ার জন্য বাইরে থেকে সমর্থন দেবার কথা আগেভাগেই ঘোষণা করে দিয়েছে শরদ পওয়ারের এনসিপি দল এতে শিবসেনার সঙ্গে দরকষাকষিতে বিজেপির হাত যে শক্ত হবে সন্দেহ নেই মোদী ম্যাজিক -এর আসল মন্ত্রটা কী আমার মতে পরিবার-কেন্দ্রীক গণতন্ত্রের বদলে দুর্নীতিমুক্ত প্রকৃত আর্থিক উন্নয়ন ও পরিবর্তন গৈরিক রঙের ধ্বজা উড়তে দেননি মোদী হরিয়ানা ও মহারাষ্ট্রে কংগ্রেস সরকারের বিরুদ্ধে পাহাড় প্রমাণ দুর্নীতির অভিযোগ জমে আছে বহুদিন ধরে সব অভিযোগ ধামা চাপা পড়ে আছে আমজনতা এর একটা বিহিত চান এটা জানা কথা দীর্ঘদিন ক্ষমতায় থাকলে একটা কায়েমী স্বার্থ ডাল-পালা মেলে অন্যদিকে সাধারণ নির্বাচনের প্রায় মাস চারেকের মধ্যে মোদী সরকার নীতি পঙ্গুত্ব মুছে ফেলে সরকারের কাজকর্মে এনেছেন গতি অর্থনৈতিক বিশেষজ্ঞরা মনে করছেন এবার মোদী বড়সড় আর্থিক সংস্কারে হাত দেবেন ফলে দেশি-বিদেশি বিনিয়োগ বাড়বে মোদী সরকার ইতিমধ্যেই খাদ্য সুরক্ষা জমি অধিগ্রহণ শ্রম আইন সংশোধন কর্মসংস্থান শিক্ষার অধিকার ইত্যাদি প্রকল্প দ্রুত রূপায়ণে উদ্যোগী হয়েছে সরকার এবং দলে মোদীর একমোদ্বিতীয়ম ছবি সরকারের ভেতরে ও বাইরে একটা শৃঙ্খলা আনার দিকে এগিয়ে চলেছে বলেই মনে হয় আমার আমি দিল্লিবাসী হয়ে দিল্লিতেই তার একটা নমুনা দেখতে পাচ্ছি মোদীর স্বচ্ছ-ভারত অভিযানে মহানগরীর রাস্তা ঘাট পার্ক পাবলিক টয়লেট আগের তুলনায় অনেক পরিষ্কার-পরিচ্ছন্ন হয়েছে পরিতাপের বিষয় ভারতের জাতীয় চরিত্রে রয়ে গেছে অনেক গলদ সেটা দূর করতে বলা বাহুল্য সময় লাগবে ছোট্ট একটা উদাহরণ দেই কাগজের ঠোঙা যত্রতত্র পানের পিক ফেলা ছেঁড়া কাগজ তিন ফুট দূরের ডাস্টবিনে না ফেলে ফেলবে পায়ের কাছেই অবাক লাগে এ সব লোকেরাই যখন উন্নত দেশে যান তখন কিন্তু সেটা করেন না যে কারণেই হোক আমার মতো অনেকেরই চোখে পড়ছে সরকারি কর্মচারিদের মধ্যে আগের সেই চিরাচরিত ঢিলেঢালা ভাবটা তুলনামূলকভাবে কম মোদীর স্পষ্টবাদিতা স্বচ্ছ ভাবমূর্তি এবং দৃঢ়সিদ্ধান্ত নেবার ক্ষমতা সুবিদিত গুজরাট দাঙ্গা ছাড়া দুর্নীতি নিয়ে মোদীর গায়ে কালি ছেটাবার সাহস এ পর্যন্ত কেউ করেনি তাই মোদীর চিত্রনাট্যের ওপর ভর করে এবার বিজেপির পরবর্তী চ্যালেঞ্জ হবে ঝাড়খন্ড ও জম্মু-কাশ্মীর বিধানসভার আসন্ন বিধানসভা নির্বাচন কেউ কেউ অবশ্য মনে করেন গণতন্ত্রে প্রতিষ্ঠান-বিরোধী হাওয়া নতুন নয় তবে কংগ্রেস যেভাবে মুখ থুবড়ে পড়ছে তাতে অদুর ভবিষ্যতে মেরুদণ্ড সোজা করে দাঁড়াবার আশা কম বিশেষ করে রাহুল গান্ধীর যোগ্যতা নিয়ে প্রশ্ন উঠেছে কংগ্রেসের অন্দরমহলেই