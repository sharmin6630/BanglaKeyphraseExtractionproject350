জার্মানির সঙ্গে আমাদের উষ্ণ সম্পর্ক রয়েছে এবং বাণিজ্য সম্পর্ক অত্যন্ত ভালো ডয়চে ভেলেকে দেওয়া একান্ত সাক্ষাৎকারে একথা বলেন বাংলাদেশের বাণিজ্যমন্ত্রী জি এম কাদের ইউরোপ সফরে এসে বার্লিনে ডয়েচে ভেলের মুখোমুখি হন তিনি জার্মানি এবং বাংলাদেশের মধ্যে কূটনৈতিক সম্পর্কের চল্লিশ বছর চলছে এখন বাংলাদেশের প্রধানমন্ত্রী শেখ হাসিনা গত বছর জার্মানি সফর করেছেন একইবছর বাংলাদেশ সফর করেন তৎকালীন জার্মান প্রেসিডেন্ট ক্রিস্টিয়ান ভুল্ফ এই দু দেশের মধ্যে বাণিজ্যিক সম্পর্কও ক্রমশ দৃঢ় থেকে দৃঢ়তর হচ্ছে বাংলাদেশ থেকে এখন শুধু পোশাক নয় জাহাজও রপ্তানি হচ্ছে জার্মানিতে বাংলাদেশের বাণিজ্যমন্ত্রী জি এম কাদের সম্প্রতি জার্মানি ঘুরে গেলেন বার্লিনে ডয়চে ভেলেকে দেওয়া সাক্ষাৎকারে তিনি বলেন জার্মানির সঙ্গে আমাদের উষ্ণ সম্পর্ক রয়েছে এবং বাণিজ্য সম্পর্ক অত্যন্ত ভালো জার্মানির সঙ্গে আমাদের ভলিউম অব বিজনেস বাড়ছে জার্মানি তথা ইউরোপের সঙ্গে বাংলাদেশের ব্যবসায়িক সম্পর্কের বর্তমান অগ্রগতি সম্পর্কে খানিকটা ধারণাও দিলেন জি এম কাদের তিনি বলেন আমি যেটা বুঝতে পারছি ইউরোপের দেশগুলো এখন আর শুধু পণ্য রপ্তানি নয় বরং ইউরোপের বাইরে কিছু উৎপাদন কারখানাও তৈরি করতে চাচ্ছে ফলে তারা আমাদের মতো দেশগুলোর বাজার যাচাই করছে এবং বিনিয়োগের সুযোগ খুঁজছে প্রসঙ্গত বাংলাদেশ থেকে জার্মানিতে পণ্য রপ্তানির পরিমাণ গত বছর ৫০ ভাগ বেড়েছে বিশেষজ্ঞরা মনে করেন বিদেশে পণ্য রপ্তানির পরিমাণ আরো বাড়াতে চাইলে বাংলাদেশের দরকার নিজস্ব ডিজাইনে হাই-এন্ড প্রোডাক্ট তৈরি করা বাণিজ্যমন্ত্রী জানালেন বাংলাদেশ এদিকেও অগ্রসর হচ্ছে তিনি বলেন ইতিমধ্যে আমরা অনেক বাজারে হাই-এন্ড প্রোডাক্ট পাঠাতে শুরু করেছি আমি এখন সুনির্দিষ্ট নাম বলতে পারব না তবে ইউরোপের বিভিন্ন দেশের দোকানে এধরণের পণ্যের মধ্যে বাংলাদেশের পণ্যও আসছে আসলে হাই-এন্ড প্রোডাক্ট তৈরির চেয়ে বড় বিষয় হচ্ছে মার্কেটিং করা অডিও শুনুন 07 11 জি এম কাদেরের সাক্ষাৎকার শুনুন এখানে পোশাক শিল্প খাতের অগ্রগতি সম্পর্কে মন্ত্রী বলেন আগে আমরা শুধু শ্রমটাই বিক্রি করতাম এখন পোশাক তৈরি সংক্রান্ত ৮০ থেকে ৯০ শতাংশ কাজ আমরা নিজেরাই করছি তুলা থেকে সুতা তৈরি করে কাপড় বানানো থেকে শুরু করে সেগুলোর প্যাকিংয়ের কাজ পর্যন্ত হচ্ছে বাংলাদেশে পাশাপাশি কাপড়ের জন্য প্রয়োজনীয় বোতাম চেইনের মতো সামগ্রীও আমাদের দেশেই তৈরি হচ্ছে এভাবে কাজের পরিমাণ দিনদিন বাড়ছে বাংলাদেশের অর্থনৈতিক উন্নয়নে প্রবাসীরা বিশেষ ভূমিকা রাখছে বললেন জি এম কাদের তবে তিনি চান রেমিট্যান্সের পরিমাণ আরো বাড়ুক এজন্য বিদেশে প্রশিক্ষিত জনশক্তি রপ্তানির দিকে গুরুত্ব দেওয়া হচ্ছে বলেও জানান জি এম কাদের ডয়চে ভেলেকে তিনি বলেন আমরা দক্ষ জনশক্তি বিদেশে রপ্তানি করতে চাচ্ছি এজন্য বিভিন্ন ধরণের পরিকল্পনা গ্রহণ করা হচ্ছে নানা ধরণের কাজকর্ম করা হচ্ছে প্রশিক্ষণ সুবিধা ভালো করা হচ্ছে আমরা যখন অন্য দেশে জনশক্তি রপ্তানি করতে চুক্তি করি তখন এই বিষয়ের দিকে নজর রাখা হচ্ছে ডয়চে ভেলেকে দেওয়া সাক্ষাৎকারে নিজের দেশের জনশক্তির ভূয়সী প্রশংসা করলেন বাণিজ্য মন্ত্রী জি এম কাদের তিনি বলেন আমাদের দেশের জনগণ খুবই কাজের আমি মনে করি তারা দক্ষ এই কারণে যেকোন জায়গায় তাদের পাঠানো গেছে যেকোন ধরণের কাজই তারা করতে পেরেছে এবং তারা ভালো করেছে