পুলিশ নাকি জঙ্গিদের নিয়ন্ত্রণে রেখেছে অথচ ব্লগার হত্যা থামেনি এদিকে নিলয় হত্যা নিয়ে জিজ্ঞাসাবাদের জন্য শ্রম প্রতিমন্ত্রীর ভাতিজাকে আটক করা হয়েছে মাননীয় প্রধানমন্ত্রী দয়া করে মন্ত্রী প্রতিমন্ত্রীদের ভাতিজাদের সামলান সমালোচনায় কান না দেয়া দীর্ঘদিন ধরেই আমাদের দেশের রাজনৈতিক সংস্কৃতির অবিচ্ছেদ্য অংশ সমালোচক মানেই যেন শত্রু তাই বিরোধী বা সরকারের বাইরের কারো কথা না-ই বা বলি আজ বরং সড়ক পরিবহন ও সেতুমন্ত্রী ওবায়দুল কাদেরের একটি মন্তব্য শুরুতেই আপনাকে মনে করিয়ে দিই মাননীয় প্রধানমন্ত্রী কয়েকদিন আগেই ওবায়দুল কাদের বলেছেন রাস্তা দখলমুক্ত করতে না পারলে বাংলাদেশ থেকে কোনোদিনই যানজট দূর করা যাবে না এ প্রসঙ্গে কথা বলতে গিয়ে সড়ক পরিবহন ও সেতুমন্ত্রী পরিষ্কার ভাষায় বুঝিয়ে দেন ক্ষমতাসীনদের সঙ্গে কোনোভাবে নিজেকে জড়িয়ে কিছু মানুষ কীভাবে আখের গুছিয়ে নেয়ার চেষ্টা করে ওবায়দুল কাদের নাকি আজকাল কোনো অনুষ্ঠানে গেলে পেছনে কাউকে দাঁড়াতেই দেন না কারণ তিনি দেখেছেন যারা সুযোগ পেলেই তাঁর পেছনে এসে দাঁড়ায় তারা সেই অবস্থায় কিছু ছবি তুলে নেয় এবং পরে সেই ছবি দেখিয়ে বলে আমি মন্ত্রী ওবায়দুল কাদেরের ভাতিজা অথচ একটা ছবি তুলেই যারা এভাবে নানা ধরণের ফায়দা তোলার চেষ্টা করে তারা মন্ত্রীর চৌদ্দ পুরুষেরও কেউ না মন্ত্রী আরো বলেছেন মন্ত্রী হলে বন্ধু ভাস্তে ভাতিজার অভাব হয় না কিন্তু ক্ষমতায় না থাকলে কাউকে খুঁজে পাওয়া যায় না মন্ত্রী ওবায়দুল কাদের ঠিকই বলেছেন তবে যারা সত্যিই কোনো মন্ত্রীর ভাই ভাতিজা মামা ভাগ্নে বা বন্ধু তাদের ছবি তোলার প্রয়োজন হয় না চাইলেই মন্ত্রীর সঙ্গে সামান্য আত্মীয়তার পরিচয় ভাঙিয়েও রাতারাতি বড়লোক হওয়া যায় এমন পরিচয়ের সুবিধা নিয়ে নানা ধরণের অপকর্মেও জড়ায় অনেকে মাননীয় প্রধানমন্ত্রী আজ এমন একটি খবরেই আপনার দৃষ্টি আকর্ষণ করছি একটি জাতীয় দৈনিকের খবর অনুযায়ী ব্লগার নিলয় হত্যায় জড়িত সন্দেহে আনসারুল্লাহ বাংলা টিম এবিটি -এর কয়েকজন সদস্যকে নজরদারির আওতায় এনেছে গোয়েন্দা সংস্থা সন্দেহভাজন হিসেবে শ্রম ও কর্মসংস্থান প্রতিমন্ত্রী মুজিবুল হক চুন্নুর ভাতিজা সাদ আল-নাহিনকে আটক করে জিজ্ঞাসাবাদ করা হচ্ছে সাদ আল-নাহিনের নাম আগেও সংবাদমাধ্যমে এসেছে ব্লগার আসিফ মহিউদ্দীন হত্যাচেষ্টার মামলায় যে ১০ জনের বিরুদ্ধে মহানগর গোয়েন্দা ডিবি পুলিশ অভিযোগপত্র দিয়েছিল সেখানে তার নামও ছিল অভিযোগপত্রে বলা হয়েছিল আসিফের ওপর হামলায় শুধু অংশ নেননি নেতৃত্বও দিয়েছিলেন নাহিন একটু আগেই টেলিফোনে এ বিষয়ে আসিফ মহিউদ্দীনের সঙ্গে কথা হলো আসিফ জানিয়েছেন তাঁর ওপর হামলার অভিযোগে নাহিন যখন কারাগারে তখন তাঁকেও কারাবরণ করতে হয়েছিল সেই সূত্রে হামলাকারী এবং হামলার শিকারের দেখা হয়ে যায় সাক্ষাতের অভিজ্ঞতা কেমন তা জানতে চাওয়ায় আসিফ মহিউদ্দীন বললেন আমার ওপর পেছন থেকে হামলা চালানো হয়েছিল তাই আমি হামলাকারীদের দেখিনি এবং অভিযোগপত্রে কারো নাম উল্লেখও করিনি কিন্তু কারাগারে আমাকে দেখেই নাহিন সরাসরি বলেছিল একবার বের হই দেখে নেবো নাহিন ঠিকই জামিনে বের হয়েছেন জাতীয় দৈনিকের খবর অনুযায়ী ব্লগার নিলয় নিহত হওয়ার পর আবার আটকও হয়েছেন মাননীয় প্রধানমন্ত্রী আজকাল ব্লগার হত্যার পরই জঙ্গি সংগঠন দায় স্বীকার করছে পুলিশও বলছে জঙ্গিরাই দায়ী আবার এ-ও বলছে জঙ্গি নাকি নিয়ন্ত্রণে আছে কিন্তু তাদের নির্মূল করা সম্ভব নয় কী আজব কথা পুলিশ কেন বলছে এমন কথা নির্মূল তো দূরের কথা জঙ্গি কিংবা জঙ্গিদের প্রশ্রয়দাতাদের বিরুদ্ধে দৃশ্যমান কোনো ব্যবস্থা না নিয়েই কী কী কারণে এমন কথা বলা হতে পারে এতদিন সে হিসেব মেলানোর চেষ্টা চলছিল অনেকে অনেক কথাই বলেছেন বলছেন অনেক লেখালেখিও হয়েছে এবং হচ্ছে কোনোকিছুই বিশেষ গুরুত্ব পাচ্ছে বলে মনে হয় না তবে নাহিন আবার আটক হয়ে থাকলে কারো বুঝতে অসুবিধে হবে না যে মন্ত্রীর ভাতিজাও যদি জড়িত থাকে তাহলে জঙ্গিবাদ নির্মূল তো হবেই না বরং তা আরো ছড়িয়ে পড়বে এই ভাতিজাদের দৌরাত্ম নানাভাবে দেখেছি আমরা সরকারি কাজে বাধা দিয়ে প্রাথমিক ও গণশিক্ষা প্রতিমন্ত্রী মোতাহার হোসেনের ভাতিজাকে গ্রেপ্তার হতে দেখেছি সাবেক স্বরাষ্ট্র প্রতিমন্ত্রী শামসুল হক টুকুর ভাতিজা সাংবাদিক পিটিয়েছেন আমরা অবাক হয়ে শুনেছি স্বরাষ্ট প্রতিমন্ত্রী বলছেন আমার অনেক দুষ্টু আত্মীয় আছে স্বরাষ্ট্র প্রতিমন্ত্রীর মন্ত্রীত্ব গেছে কিন্তু মাননীয় প্রধানমন্ত্রী ভাতিজারা এখনো আছে আছে বলেই ব্লগারের ওপর হত্যা প্রচেষ্টার মামলায় গ্রেপ্তার ব্যক্তিকে আমরা আবার ব্লগার হত্যায় জড়িত সন্দেহে আটকের খবর পড়ি মাননীয় প্রধানমন্ত্রী এই ভাতিজা ও ভাতিজাদের চাচাদের সামলান এবং জঙ্গিদের হাত থেকে ব্লগার এবং দেশটাকে বাঁচান