ওরা লোহা খায় না লোহা ভাঙে দস্তানা নেই তাই খালি হাতেই ব্লো-টর্চটা তুলে নেন আলমগীর ন বছর বয়স থেকে এভাবেই চলছে জাহাজ ভাঙার কাজে সামাজিক সুরক্ষা প্রশিক্ষণ ভালো বেতন কোনোটাই নেই তাও ঝুঁকিপূর্ণ এ পেশাটাই যে অবলম্বন লোহাখোর এ নামেই আমার বন্ধু-মানুষ তথ্যচিত্র নির্মাতা শাহীন দিল-রিয়াজ তুলো ধরেছিলেন বাংলাদেশের জাহাজ ভাঙা শিল্পকে পর্দার সামনে তুলে এনেছিলেন ওদের জীবন ওদের জীবিকার গল্প গল্পের শুরু অবশ্য আরো আগে ষাটের দশকের শুরুতে চট্টগ্রাম নৌ-বন্দরের অদূরে বঙ্গোপসাগরের চরে আটকে পড়েছিল কুইন আলপাইন নামের একটা জাহাজ উদ্ধার করা না যাওয়ায় একটা সময় জাহাজটি ভেঙে ফেলার সিদ্ধান্ত নেওয়া হয় সেই থেকেই শুরু বাংলাদেশে জাহাজ ভাঙা শিল্পের গোড়াপত্তন পরে সময়ের সঙ্গে সঙ্গে বিনিয়োগ হয়েছে প্রসারও ঘটেছে শিল্পের দেশের বন্যাপ্রবণ এলাকা অথবা খরার হাত থেকে বাঁচতে গরিব সহায়-সম্বলহীনরা দলে দলে যোগ দিয়েছে শিপ ব্রেকিং ইয়ার্ড -এ দিন মজুর হিসেবে লোহাখোর -এ এই মানুষগুলোকেই দেখেছি আমরা শুনেছি কান্না বিষাক্ত রাসায়নিক দ্রব্যের সংস্পর্শে আসার ফলে এদের অনেকেই আজ ফুসফুসের ক্যানসারে ভুগছে ভুগেছে অসুস্থ হয়েছে মৃত্যুবরণও করেছে কখনও আবার অকস্মাৎ আগুন লাগায় বা মাথায় ভাঙা ইস্পাতের টুকরো পড়ে আহত চিরকালের জন্য পঙ্গু হয়েছে কেউ কেউ অথচ আজও শ্রমিকদের জন্য সুরক্ষার ব্যবস্থা করা যায়নি ইয়ার্ডে তাই স্বাভাবিকভাবেই বিশ্বের বড় বড় জাহাজ কোম্পানিগুলো বাংলাদেশকে একঘরে করে রাখার সিদ্ধান্ত নিয়েছে বহুবার অবশ্য পাকিস্তান বা ভারতের অবস্থাও তথৈবচ তাই ইউরোপে নিবন্ধন হওয়া জাহাজগুলো ভাঙার জন্য যেন আর দক্ষিণ এশিয়ায় পাঠানো না হয় তার জন্য নতুন আইনের ব্যবস্থা নিয়েছে ইউরোপীয় ইউনিয়ন প্রশ্ন উঠেছে এ অঞ্চলে কি তাহলে জাহাজ ভাঙা শিল্প শেষ হতে চলেছে উত্তর যাই হোক না কেন বাংলাদেশ এতে দমে যায়নি দমে যাওয়ার আমাদের যে কোনো উপায় নেই পেটের ভাত জোগাড় করতে হবে না তাই দূষণ আর স্বাস্থ্য ঝুঁকি নিয়েও কাজ করে গেছে লোহাখোর -এর নায়করা ন্যাশনাল জিওগ্রাফিক-এর একটি ছবিঘরে উঠে এসেছে সেই ভয়াবহতার চিত্র হবে না জাহাজ ভাঙার কাজ যে সবসময়ই ঝুঁকিপূর্ণ আর বাংলাদেশে এ কাজ করা হয় সমুদ্রসৈকতে ফলে জাহাজ ভাঙার ফলে যে ইস্পাত ও অন্যান্য বর্জ্য তৈরি হয় তার একটি বড় অংশ চলে যায় সাগরে সরাসরি এর বিরুদ্ধে ক্যাম্পেন চলেছে হয়েছে আইনও কিন্তু তাতে কী বরং মনে পড়ছে ব্রাসেলসভিত্তিক বেসরকারি প্রতিষ্ঠান শিপব্রেকিং প্ল্যাটফর্ম -এর কর্মকর্তা পাট্রিৎসিয়া হাইডেগারের কথা তিনি মনে করেন কাজের পরিবেশ এবং কর্মীদের স্বাস্থ্য-নিরাপত্তা নিশ্চিত করার জন্য আইন থাকলেও অর্থ ও প্রয়োজনীয় জনবলের অভাবে জাহাজ ভাঙা শিল্পের শ্রমিকদের অবস্থার উন্নয়ন করা যাচ্ছে না তার ওপর আন্তর্জাতিক বাজারে জাহাজের দাম বেড়ে যাওয়ায় পুরনো জাহাজ আমদানিতে আর উত্সাহ পাচ্ছেন না মালিকরা রডের চাহিদা কমার সঙ্গে সঙ্গে স্ক্র্যাপ -এর চাহিদাও সেভাবে আর নেই অথচ এতদিন পর্যন্ত গ্রেডের রড তৈরির জন্য কাঁচামাল হিসেবে জাহাজের স্ক্র্যাপ-ই ব্যবহার হয়ে আসছিল চীনও সুযোগ বুঝে আরো সস্তায় বিক্রি করা শুরু করেছে স্টিলের পাত স্বাভাবিকভাবেই এর প্রভাব পড়েছে জাহাজ ভাঙা শিল্পে বিশেষ করে ঐ মানুষগুলোর জাহাজ ভাঙা শিল্পের শ্রমিকদের অবস্থা শোচনীয় ইয়ার্ডের সংখ্যা ব্যাপকভাবে কমে আসার ফলে একদিকে তাদের যেমন কাজ কমেছে তেমনই কমেছে মজুরি আলমগীরের হাতে আজও উঠে আসেনি দস্তানা বাংলাদেশে শ্রমিকের যে মজুরি কম তারা হতদরিদ্র অনেক কম পয়সাতেও কাজ করতে রাজি হয়ে যায় ওরা তাই জাহাজ ভাঙা শিল্পটাই আজ পরিণত হয়েছে লোহাখোর -এ ওরা লোহা না খেলেও লোহাই যেন খাচ্ছে ওদের