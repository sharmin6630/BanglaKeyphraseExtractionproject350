একাত্তরের মুক্তিযুদ্ধের বিভিন্ন তথ্যে ক্রমশই সমৃদ্ধ হচ্ছে ইন্টারনেট দুনিয়া সরকারি বিভিন্ন ওয়েবসাইট ছাড়াও বেসরকারি উদ্যোগে পাওয়া যাচ্ছে মুক্তিযুদ্ধের তথ্য চিত্র ভিডিও সমৃদ্ধ ওয়েবসাইট মুক্তিযুদ্ধ মন্ত্রণালয় শুরুতে বাংলাদেশ সরকারের মুক্তিযুদ্ধ বিষয়ক মন্ত্রণলায়ের দিকেই তাকানো যাক ওয়েবসাইটের ঠিকানা www.molwa.gov.bd এই ঠিকানায় মুক্তিযুদ্ধের ইতিহাস তুলে ধরার চেষ্টা করা হয়েছে বীরশ্রেষ্ঠদের খানিকটা বিবরণ রয়েছে এছাড়া মুক্তিযুদ্ধের বিভিন্ন সেক্টর এবং সেক্টর কমান্ডারদের বিষয়ে কিছু তথ্য সাইটটিতে রয়েছে কিন্তু ফন্ট সংক্রান্ত জটিলতায় সেই তথ্য সবার পক্ষে পড়া সম্ভব নয় এছাড়া বঙ্গবন্ধু শেখ মুজিবুর রহমানের সাতই মার্চের ভাষণের একটি ভিডিও পাওয়া যাবে এতে সাইটটির প্রথম পাতায় জাতির জনকের ছবি রয়েছে মুক্তিযুদ্ধ জাদুঘরের ওয়েবসাইট ইংরেজি এবং বাংলা ভাষায় মুক্তিযুদ্ধের বিভিন্ন তথ্য দিয়ে সাজানো হয়েছে মুক্তিযুদ্ধ জাদুঘরের ওয়েবসাইটটি এই সাইটটি বিদেশিদের মুক্তিযুদ্ধ সম্পর্কে খানিকটা ধারণা দিতে সক্ষম হবে ১৯৭১-এর ফেব্রুয়ারি থেকে নভেম্বর পর্যন্ত নানা তথ্য পাওয়া যাবে এই ওয়েবসাইটে রয়েছে মুক্তিযুদ্ধের সময়কার বিভিন্ন ভিডিও আরো পাবেন মুক্তিযুদ্ধ জাদুঘরের বিভিন্ন গ্যালারি সম্পর্কে তথ্য এটির ঠিকানা www.liberationwarmuseum.org জেনোসাইড বাংলাদেশ ১৯৪৭ থেকে ১৯৭৫ পর্যন্ত বিভিন্ন ঘটনা সাজানো রয়েছে জেনোসাইড বাংলাদেশ এর ওয়েবসাইটে একাত্তরে পাকিস্তানি বাহিনী এবং তাদের বাংলাদেশি দোসরদের দ্বারা সংগঠিত গণহত্যার বিভিন্ন তথ্য প্রমাণ রয়েছে এই ওয়েবসাইটে মুক্তিযুদ্ধ সময়কার বিভিন্ন ঘটনার প্রত্যক্ষদর্শীদের বিবরণও এতে যোগ করা হয়েছে সাইটটির ঠিকানা www.genocidebangladesh.org সেক্টর কমান্ডার্স ফোরাম ১৯৭১ সালে বাংলাদেশের মুক্তিযুদ্ধকালে সংঘটিত যুদ্ধাপরাধ এবং মানবতা বিরোধী কর্মকাণ্ডের ফলে ক্ষতিগ্রস্তদের বিবরণ যোগ করা হয়েছে সেক্টর কমান্ডার্স ফোরামের ওয়েবসাইটে মুক্তিযুদ্ধের সেক্টর কমান্ডারদের বিভিন্ন তথ্যও রয়েছে এই সাইটে এটির ঠিকানা www.sectorcommandersforum.org যুদ্ধাপরাধীদের বিচারে ওয়েবসাইট যুদ্ধাপরাধীদের বিচারের দাবি নিয়ে একাধিক ওয়েবসাইট রয়েছে ওয়ারক্রিমিনালসবিডি ডটঅর্গ সাইটটিতে রাজাকার আল-বদর আল-শামসসহ মুক্তিযুদ্ধের সময়কার শান্তিবাহিনীর তালিকা তুলে দেয়া হয়েছে এছাড়া কিছু পাকিস্তানি সেনারও নাম রয়েছে এতে এই ওয়েবসাইটের উদ্যোক্তাদের সম্পর্কে কোন তথ্য পাওয়া যায়নি স্যেকুলার ভয়েস অব বাংলাদেশ ডট অর্গ এর ওয়েবসাইটেও যুদ্ধাপরাধের বিচারের দাবি তোলা হয়েছে একইসঙ্গে ২৫ মার্চকে আন্তর্জাতিক গণহত্যা দিবস হিসেবে পালনের দাবি তাদের স্বাধীন বাংলা বেতার কেন্দ্র একাত্তরের মুক্তিসংগ্রাম বেগবান করতে মুক্তিযুদ্ধের বিভিন্ন সংবাদ সাধারণ মানুষের মাঝে ছড়িয়ে দিতে বিশেষ ভূমিকা পালন করে স্বাধীন বাংলা বেতার কেন্দ্র সেই বেতারের সঙ্গে সম্পৃক্ত শব্দ সৈনিকদের সম্পর্কে বিভিন্ন তথ্য রয়েছে swadhinbangla-betar.org ওয়েবসাইটে উইকিপিডিয়া ইউটিউব ফেসবুকে মুক্তিযুদ্ধ উইকিপিডিয়ায় বাংলাদেশের মুক্তিযুদ্ধ গণহত্যা সম্পর্কে বিভিন্ন ভাষায় বিশদ তথ্য রয়েছে এই সাইটে বাংলাদেশ সম্পর্কিত তথ্য ক্রমশ বাড়ছে হালের ফেসবুকে মুক্তিযুদ্ধ বিষয়ক বাংলা ভাষায় পাতার সংখ্যা গোটা দশেক এসবের মধ্যে আবেগতাড়িত নানা উদ্যোগই বেশি তবে ইংরেজি ভাষায় মুক্তিযুদ্ধ বিষয়ক পাতা এবং গ্রুপের সংখ্যা অনেক একাত্তরের বিভিন্ন দুর্লভ ভিডিও চিত্রের সন্ধান পাওয়া যাবে ইউটিউবে বিশেষ করে বিশ্বের বিভিন্ন দেশের টেলিভিশনে প্রচারিত একাত্তর বিষয়ক সংবাদ তথ্যচিত্র এখন ইউটিউবে পাওয়া যাচ্ছে আরো কিছু ওয়েবসাইট ডয়চে ভেলে বাংলা বিভাগের ওয়েবসাইটে নারী এবং পুরুষ মুক্তিযোদ্ধাদের সাক্ষাৎকারের ভিত্তিতে একটি বিশেষ বিভাগ চালু করা হয়েছে বাংলাদেশের বিভিন্ন এলাকার মুক্তিযোদ্ধাদের মনের কথা ফুটিয়ে তোলা হয়েছে এই সাইটে মুক্তিযোদ্ধাদের বর্তমান অবস্থা সম্পর্কে একটি স্বচ্ছ ধারণা এবং বর্তমান সরকারের কাছে তাদের প্রত্যাশা সম্পর্কে জানা যাবে এখান থেকে সাইটটির ঠিকানা www.dw-world.de bengali প্রতিবেদন আরাফাতুল ইসলাম সম্পাদনা আব্দুল্লাহ আল-ফারূক