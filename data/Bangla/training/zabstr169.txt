বন কোলোন ড্যুসেলডর্ফ মেতে উঠেছে কার্নিভাল উৎসবে চারিদিকে রঙবেরঙের সাজগোজে সঙেদের সমাবেশ লক্ষ লক্ষ মানুষের ভিড় আর তাদের কারণে চলছে বিশাল অঙ্গের আর্থিক লেনদেন বারো মাসে তেরো পার্বণের মতো জার্মানির কিছু অংশে কার্নিভাল উৎসবকে বলা হয় পঞ্চম ঋতু অর্থাৎ শীত গ্রীষ্ম শরৎ ও বসন্তের বাইরেও আলাদা একটা সময় কোলোন ড্যুসেলডর্ফ বন মাইনৎস শহর ও সংলগ্ন অঞ্চল এবং দক্ষিণের কিছু এলাকায় চল আছে এই উৎসবের কিন্তু উৎসব মানে তো শুধু উৎসব নয় বিশাল টাকার খেলাও বোখুম বিশ্ববিদ্যালয়ের এক অধ্যাপক হিসেব করে দেখেছেন জার্মানিতে অন্য কোনো উৎসবে এত বেশি অর্থ ব্যয় করা হয় না ভিডিও দেখুন 03 34 শেয়ার DW-TV জার্মানিতে বিভিন্ন ধরণের কার্নিভাল সম্পর্কে রিপোর্ট ফেসবুক টুইটার গুগল Whatsapp Tumblr linkedin stumble Digg reddit del.icio.us Newsvine পার্মালিংক http dw.com p 17ZvN DW-TV জার্মানিতে বিভিন্ন ধরণের কার্নিভাল সম্পর্কে রিপোর্ট জার্মানির কেন্দ্রীয় কার্নিভাল সংগঠনের সূত্র অনুযায়ী বছরে এই উৎসবে প্রায় ২০০ কোটি ইউরোর লেনদেন হয় এই সংগঠনের সদস্যসংখ্যা প্রায় ২৬ লক্ষ তারা প্রায় ৪ ৭০০টি সংঘের মাধ্যমে কার্নিভাল পালন করে তবে কার্নিভালের পেছনে সব টাকা যে তারাই ঢালে তা নয় কোলোন ড্যুসেলডর্ফ বা মাইনৎস-এর মতো শহরে উৎসব দেখতে লক্ষ লক্ষ মানুষ আসে তারা হোটেলে থাকে রেস্তোরাঁয় খাওয়াদাওয়া করে পর্যটকদের এই আগ্রহের ফলেও স্থানীয় অর্থনীতি উৎসবের দিনগুলিতে ফুলেফেঁপে ওঠে পর্যটকদের থেকে আয়ের আরও সম্ভাবনা রয়েছে বলে বিশেষজ্ঞরা মনে করছেন কার্নিভালের সময়ে মানুষ সঙ সাজতে ভালোভাসে কত রকমের পোশাক ও অন্যান্য উপকরণ দিয়ে তারা নিজেদের সাজায় শুধু কোলোন শহরেই এ সব কস্টিউম বা সাজপোশাক ও মেকআপ কিনতে প্রায় সাড়ে আট কোটি ইউরো ব্যয় করে তারা কোলোন ও আশেপাশের অঞ্চলের নগর কর্তৃপক্ষ কার্নিভালের সময়ে কর বাবদ বাড়তি প্রায় ৫০ লক্ষ ইউরো আয় করে আর আছে মিষ্টি উৎসব মানেই রকমারি মিষ্টি কেনার হিড়িক রোজেন মোনটাগ বা গোলাপি সোমবারের মিছিলে টন টন চকোলেট টফি ও অন্যান্য মিষ্টি দর্শকদের দিকে লক্ষ্য করে ছুঁড়ে দেওয়া হয় এত বড় কর্মকাণ্ডের জন্য চাই অনেক কর্মী ফলে কর্মসংস্থানেও জোয়ার আসে বছরে প্রায় ৪০ ০০০ মানুষের রুজিরুটি এই কার্নিভালের উপর নির্ভরশীল মোটকথা বিশেষজ্ঞদের হিসাব অনুযায়ী কার্নিভালের সঙেরা বছরে প্রায় ২০০ কোটি ইউরো অঙ্কের লেনদেনের জন্য দায়ী কারণ শুধু উৎসবের সময়ে নয় তার আগে ও পরেও ব্যবস্থাপনা প্রস্তুতি ইত্যাদির কাজেও অনেক মানুষের প্রয়োজন পড়ে অনেক সংস্থা সারা বছর ধরেই কার্নিভালের উপকরণ তৈরি করে যাতে উৎসবের দিনগুলির বিপুল চাহিদা মেটানো সম্ভব হয় রাজ্য হিসেবে নর্থরাইন ওয়েস্টফেলিয়া কার্নিভাল নিয়ে সবচেয়ে বেশি মেতে ওঠে শুধু কোলোন ও ড্যুসেলডর্ফ শহরের উৎসবের মাত্রাই বাকিদের পিছনে ফেলে দিতে পারে জার্মানির কয়েকটি অঞ্চলে এই উৎসবের জনপ্রিয়তা সীমাবদ্ধ না রেখে আরও মানুষের কাছে কার্নিভালের সঠিক বিপণন করতে পারলে এই উৎসব আরও বড় কর্মযজ্ঞ হয়ে উঠতে পারে বলে অনেক বিশেষজ্ঞ মনে করেন কারণ এই উৎসব ধরাবাঁধা নিয়ম ভাঙার উৎসব ফলে অনেকেই কিছু সময়ের জন্য বাস্তব ভুলে এই জোয়ারে গা ভাসিয়ে দিতে উৎসাহিত হতে পারে