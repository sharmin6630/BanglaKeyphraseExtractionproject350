স্পেনের দক্ষিণ-পূর্বে অবস্থিত ভ্যালেন্সিয়া শহর আর তারই অদূরে ছোট্ট নাম না জানা গ্রাম বুনিওল অথচ প্রতিবছর অগাস্ট মাসের শেষ বুধবারে হাজারো মানুষের গন্তব্যস্থান হয়ে উঠে গ্রামটি চলে সম্মুখযুদ্ধ... গল্পের শুরু জিন্দেগী না মিলেগি দোবারা নামের একটা হিন্দি ছবি থেকে মাস তিনেক আগে এই জার্মানিতে বসেই দেখেছিলাম সিনেমাটি আর দেখার পরই ঠিক করেছিলাম লা টোমাটিনা উৎসবে যাবোই যাবো যেমন ভাবা তেমন কাজ প্লেনের টিকিট কাটার পর ইন্টারনেট ঘেঁটে তথ্য জোগাড় করলাম কখন কোথায় হয় এই ফেস্টিভ্যাল কী কী সাথে নিয়ে যেতে হবে কী ধরনের সাবধানতা অবলম্বন করা প্রয়োজন ইত্যাদি তারপর লা টোমাটিনা ২০১১ শুরু হওয়া ঠিক আগে সাদা জামা-কাপড় আর রোদ-চশমা কিনে উড়ে গেলাম ভ্যালেন্সিয়ায় পরের দিন বুনিওল-এ পৌঁছে তো আমার মাথায় বাজ পড়ার মতো অবস্থা ছোট্ট সেই গ্রামটিতে আর যেন তিল ধারণের জায়গা নেই কম করেও প্রায় ৪৫ হাজার মানুষ হবে....আর ঐ সকাল-সকাল সকলেই ছুটছে প্লাজা ডেল পুয়েব্লো -র দিকে প্লাজার চার্চ-বেলটায় ঢং ঢং করে সকাল ১০টা বাজলো আর সঙ্গে সঙ্গেই হৈ হৈ করে উঠলো সবাই প্রথম দিকটায় বুঝতেই পারছিলাম না কেন তারপর দেখলাম তালগাছের মতো লম্বা কাঠের খাম্বায় ঝোলানো মাংসটা নিয়ে টানাটানি করছে এক তরুণ বুঝলাম এটাই তাহলো খামন স্পেনের ঐতিহ্যবাহী মাংস যেটা টেনে নামানোর পরই শুরু হবে যুদ্ধ হলোও তাই আপাত শান্ত রাস্তাটা মুহূর্তেই পরিণত হলো যুদ্ধক্ষেত্রে না গোলাগুলি বা বন্দুক নিয়ে নয় এক্সত্রেমাদুরার টন টন টম্যাটোই হলো এ যুদ্ধের মূল অস্ত্র একটার পর একটা ট্রাক থেকে পুষ্প বৃষ্টির মতো টম্যাটো আছড়ে পড়তে লাগলো মানুষের গায়ে মাথায় মুখে সেগুলো তুলে নিয়েই একে-অন্যের দিকে টম্যাটো-নিক্ষেপ করতে থাকলো মানুষ তারা আমিও বাদ গেলাম না তবে শুধু টম্যাটোই নয় রাস্তার আশে-পাশের বাড়িগুলি থেকে মাথার ওপর পড়তে থাকলো ঠান্ডা জলও ঠিক যেন জলকামান ওপর থেকে পড়া ঠান্ডা জল যেন আরো উৎসাহিত করে তুললো উপস্থিত জনদের কাছেই বাজছিল স্প্যানিশ মিউজিক তারা তারই তালে-তালে শুরু করে দিল নাচ শন্ডা-গুন্ডার মতো দেখতে কিছু অল্প বয়সি তরুণ নিজেদের জামা ছিঁড়ে লাফালাফি শুরু করে দিয়েছিল ইতিমধ্যেই তাই ট্রাকগুলো চলে যেতে রাস্তার মধ্যেই গড়াগড়ি শুরু করলো তারা টম্যাটো পিষে ধরে মাখিয়ে দিলো অন্যের গায়ে মেতে উঠলো আনন্দে উৎসবে ততক্ষণে রক্তবন্যার জায়গায় টম্যাটোর বন্যা বয়ে গেছে পুরো রাস্তায় গলির আনাচে-কানাচে তবে এ যুদ্ধ ঘণ্টার পর ঘণ্টা ধরে চলে না এর সময়সীমা মাত্র এক ঘণ্টা তাই এক ঘণ্টা পরেই আর একটা সাইরেন বেজে ওঠে আর তার পরপরই শুরু হয় বাড়ি-ঘর রাস্তা-ঘাট পরিষ্কার করার কাজ সে কাজে কোমর বেঁধে লেগে যায় বাচ্চা-বুড়ো সকলে ১৯৪৪ সালে ভ্যালেন্সিয়া থেকে ৩৮ কিলোমিটার দূরে অবস্থিত বুনিওল -এর এই ছোট্ট গ্রামটিতে শুরু হয়েছিল লা টোমাটিনা উৎসব অবাক করার বিষয় এই উৎসব কিন্তু স্থানীয় কোনো ঐতিহ্য নয় নিছকই মজার ছলে গ্রামের দুটি বাচ্চা টম্যাটো ছোঁড়াছুঁড়ির মধ্যে দিয়ে এই টম্যাটো-যুদ্ধ শুরু করেছিল ১৯৫০ সালে এই যুদ্ধ বন্ধ করে দেওয়া হলেও ১৯৫৭ সালে আবারো তা শুরু হয় এরপর ২০০২ সালে পর্যটকদের বিপুল উৎসাহ এবং যোগদানের কারণে স্পেনের সরকার একে আন্তর্জাতিক পর্যটন উৎসব -এর মর্যাদা দেয় লা টোমাটিনা -কে ঘিরে সৃষ্টি হয় নানা গান এমনকি হালে বলিউডেও স্থান করে নেয় উৎসবটি প্রতিবেদন দেবারতি গুহ সম্পাদনা সঞ্জীব বর্মন