তাজরিন ফ্যাশনস-এ আগুনের ঘটনার পর শ্রমিকদের বেতনসহ বকেয়া পাওনা পরিশোধ করা হয়েছে প্রধানমন্ত্রী বলেছেন বাংলাদেশের তৈরি পোশাক শিল্পের যে সুনাম রয়েছে সারা বিশ্বে তা যাতে নষ্ট না হয় সেদিকে খেয়াল রাখতে হবে আশুলিয়ায় অবস্থিত বাংলাদেশের অন্যতম তৈরি পোশাক কারখানা তাজরিন ফ্যাশনস-এ গত ২৪শে নভেম্বর আগুন লেগে ১১০ জন শ্রমিক মারা যান তারপর থেকে কারাখানাটি বন্ধ আছে কর্তৃপক্ষ ইতিমধ্যেই কারখানা ভবনটি ভেঙে ফেলার নোটিস দিয়েছে আর কারাখানাটি নতুন করে চালু হবে কিনা হলে তা কবে কেউ তা বলতে পারছে না আর এ নিয়ে শ্রমিকদের মধ্যে রয়েছে হতাশা এ অবস্থায় বুধবার কারাখানা কর্তৃপক্ষ অবশ্য শ্রমিকদের বকেয়া পাওনা পরিশোধ করেছে মোট ১৩১৮ জন শ্রমিকের পাওনা পরিশোধ করা হয়েছে এ দিন তাঁদের মধ্যে ৯৯০ জন আগুন লাগার সময় কারখানায় কর্মরত ছিলেন এছাড়া ৩২৮ জন আগেই চাকরি ছেড়ে চলে যান যাঁদের চাকরির বয়স এক বছরের বেশি তাঁদের চলতি বেতনসহ বাড়তি চার মাসের বেতন দেয়া হয়েছে আর যাঁদের চাকরির বয়স এক বছরের কম তাঁদের দেয়া হয়েছে বকেয়াসহ বাড়তি এক মাসের বেতন শ্রমমন্ত্রী রাজিউদ্দিন আহমেদ রাজু আশুলিয়ায় উপস্থিত থেকে তাঁদের বেতনের টাকা দেন এদিকে ঢাকায় পজিশনিং বাংলাদেশ ব্র্যান্ডিং ফর বিজনেস শিরোনামে এক আন্তর্জাতিক সেমিনারের উদ্বোধনী অনুষ্ঠানে প্রধানমন্ত্রী শেখ হাসিনা বলেছেন বাংলাদেশের শিল্পের সুনাম ধরে রাখতে হবে বিশেষ করে বাংলাদেশের তৈরি পোশাক শিল্পের যে সুনাম গড়ে উঠেছে তা যাতে নষ্ট না হয় সে জন্য সবাইকে সচেষ্ট থাকার আহ্বান জানান তিনি তিনি বলেন বাংলাদেশ এখন আর তলাবিহীন ঝুড়ি নয় বাংলাদেশ এখন বিনিয়োগের জন্য একটি উৎকৃষ্ট জায়গা এখানে বিনিয়োগের অবকাঠামোসহ সব ধরনের ইতিবাচক পরিবেশ গড়ে উঠেছে তাই বিদেশিদের বাংলাদেশে বিনিয়োগের আহ্বান জানান তিনি এদিকে আগুনের পর আশুলিয়াল তৈরি পোশাক কারখানগুলো শান্ত হতে শুরু করেছে বুধবার ঐ এলাকার সব কারখানা খোলা ছিল এবং শ্রমিকরা কাজে যোগ দিয়েছেন বলেও খবর