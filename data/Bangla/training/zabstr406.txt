বাংলাদেশের কারাগারে আটক উলফা নেতা অনুপ চেটিয়াকে ভারতের কাছে হস্তান্তরের প্রস্তুতি চলছে চেটিয়া নিজেই কারা কর্তৃপক্ষের কাছে নিজ দেশ ভারতে ফিরতে আবেদন করেছে স্বরাষ্ট্রমন্ত্রী জানান সময় হলেই সংবাদ মাধ্যমকে জানাবেন তাঁরা ইউনাইটেড লিবারেশন ফ্রন্ট অফ আসাম বা উলফার শীর্ষ নেতা অনুপ চেটিয়াকে বাংলাদেশে আটক করা হয় ১৯৯৭ সালের ২১শে ডিসেম্বর ঢাকার মোহাম্মদপুরের একটি বাড়ি থেকে আটকের পর অবৈধভাবে বাংলাদেশে অবস্থান এবং অবৈধভাবে বিদেশি মুদ্রা ও স্যাটেলাইট ফোন রাখার অভিযোগে তাঁর বিরুদ্ধে মোট তিনটি মামলা হয় ঐ তিনটি মামলায় তাঁর যথাক্রমে তিন চার ও সাত বছরের জেল হয় ২০০৭ সালের ২৫শে ফেব্রুয়ারি তাঁর সাজার মেয়াদ শেষ হয়েছে এরপর থেকে অনুপ চেটিয়া বাংলাদেশের কারাগারে নিরপত্তা হেফাজতে আছেন মানবাধিকার সংগঠন মানবাধিকার বাস্তবায়ন সংস্থা উচ্চ আদালতে অনুপ চেটিয়ার নিরপত্তা নিয়ে রিট করলে তাঁকে নিরাপত্তা হেফাজতে বাংলাদেশের কারাগারে রাখার আদেশ দেয় উচ্চ আদালত আবেদনে কারাদণ্ডের মেয়াদ শেষ হওয়ার পর অনুপ চেটিয়াকে ভারতে না পাঠিয়ে নিরপত্তার কারণে বাংলাদেশের কারাগারে অথবা তৃতীয় কোনো দেশে পাঠানোর কথা বলা হয়েছিল এদিকে গোড়া থেকেই অনুপ চেটিয়াকে ফেরত চেয়ে আসছিল ভারত বিশেষ করে সাজার মেয়াদ শেষ হওয়ার পর দেশটি এ নিয়ে বাংলাদেশের সঙ্গে বার বার যোগাযোগ করছিল স্বরাষ্ট্রমন্ত্রণালয় থেকেও বার বার বলা হয়েছিল যে আইনি প্রক্রিয়ার মধ্য দিয়ে অনুপ টেচিয়াকে ফেরত দেয়া হবে এবার অবশ্য অনুপ চেটিয়ার এক আবেদনের কারণে বিষয়টি অনেক সহজ হয়ে গেছে তিনি এখন রাজশাহী কারাগারে আছেন সেখানকার জেল সুপার তৌহিদুল ইসলাম ডয়চে ভেলেকে জানান অনুপ চেটিয়া গত ২৩শে মে তাদের মাধ্যমে স্বরাষ্ট্রমন্ত্রণালয়ে পাঠানো এক আবেদনে তাঁর নিজ দেশ ভারতে ফেরার ইচ্ছার কথা জানিয়েছেন এছাড়া তাঁর দুই সহযোগী লক্ষ্মী প্রসাদ গোস্বামি এবং বাবুল শর্মা আলাদা আলাদা আবেদনে একই ইচ্ছার কথা জানিয়েছে আবেদনগুলো স্বরাষ্ট্রমন্ত্রণালয়ে পাঠিয়ে দেয়া হয়েছে ইতিমধ্যেই তবে এখনও মন্ত্রণালয়ের সিদ্ধান্ত জানা যায়নি তবে এ কথা জানা গেছে যে স্বরাষ্ট্রমন্ত্রণালয় অনুপ চেটিয়ার আবেদনের ওপর কাজ করছে অনুপ চেটিয়া নিজে থেকে ভারতে ফেরার আবেদন করায় তাঁকে ফেরত পাঠানো এখন আগের চেয়ে সহজ কারণ তাঁর সাজার মেয়াদ শেষ হয়েছে তাই অন্য কোনো আইনি সমস্যা না থাকলে তাঁকে তাঁর নিজ দেশে ফেরত পাঠানোই সাধারণ নিয়ম সব থেকে বড় কথা বাংলাদেশ ও ভারতের সঙ্গে ইতিমধ্যেই বন্দি প্রত্যর্পণ চুক্তির প্রক্রিয়া শুরু হয়েছে ২০১০ সাল থেকে উলফার সঙ্গে নতুন দিল্লির শান্তি আলোচনা চলছে সেই প্রেক্ষাপটেই অনুপ চেটিয়া ভারতে ফিরে যেতে আবেদন করেছে বলে মনে করছে স্বরাষ্ট্রমন্ত্রণালয় তাই তাঁকে খুব তাড়াতাড়ি ফেরত পাঠানো হতে পারে যদিও সুনির্দিষ্ট করে সময় জানা যায়নি এদিকে স্বরাষ্ট্রমন্ত্রী মহীউদ্দিন খান আলমগীর ডয়চে ভেলেকে জানান এখনও তারা অনুপ চেটিয়াকে ভারতের কাছে হস্তান্তরের বিষয়ে সংবাদ মাধ্যমকে জানানোর জন্য প্রস্তুত নন প্রস্তুত হলে সব কিছুই সংবাদ মাধ্যমকে জানানো হবে