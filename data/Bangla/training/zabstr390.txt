জার্মানিতে কোনো মানুষকে ক্ষুধার যন্ত্রণা ভোগ করতে হয় না কিন্তু খাবার দাবারে অর্থ বাঁচাতে হয় এমন মানুষের সংখ্যা ক্রমেই বৃদ্ধি পাচ্ছে বিশেষ করে প্রবীণদের মধ্যে অনেকেরই নুন আনতে পানতা ফুরানোর মতো অবস্থা ক্যাথলিক গির্জার ফ্রান্সিসকান সন্ন্যাসীদের পক্ষ থেকে ড্যুসেলডর্ফ শহরে খোলা হয়েছে এক লঙ্গরখানা সেখানে দরিদ্র মানুষরা নিখরচায় দৈনিক একবেলা গরম খাবার পান অনেকেই আপন মনে খেয়ে চলে যান পরিচয় দিতে বা কথা বলতে দ্বিধা তাঁদের খাবার ঘরে দেখা গেল তিনজন রুশভাষী ব্যক্তিকে তাঁদের একজন কিছুটা আলাপী ইহুদি ধর্মের অনুসারী এই ব্যক্তি সাত বছর আগে শরণার্থী হিসাবে পরিবারসহ ইউক্রেন থেকে এসেছেন ৬২ বছর বয়সে কুরিয়ারের কাজটা হারান তিনি স্ত্রীও তাঁকে ছেড়ে চলে যান এখন তাঁকে ৩৫০ ইউরো দিয়ে মাস চালাতে হয় গির্জা পরিচালিত এই লঙ্গরখানায় বিনা পয়সায় গরম খাবার পেয়ে খুব খুশি তিনি দ্বিধা ঝেড়ে ফেলা রাইনহার্ডও নিয়মিত আসেন এখানে উল্কি আঁকা মাতাল মানুষদের ভিড়ে খেতে আসতে প্রথম প্রথম একটু দ্বিধা থাকলেও এখন সেটা তিনি ঝেড়ে ফেলেছেন খাওয়ার জায়গাটিকেও খুব আকর্ষণীয় বলা যায় না বেঞ্চের সামনে কয়েকটি টেবিল পাতা ওপরে প্লাস্টিকের ছাদ কারো যেন এখানে গড়িমসি করার ইচ্ছা না জাগে তাই এই সাদাসিধা ব্যবস্থা রাইনহার্ড আসল নামটা বলতে চান না পরিচিত কেউ যেন জানতে না পারে কোথায় তিনি দুপুরের খাবার খান তাই এই নাম গোপন করা প্রবীণ এই ব্যক্তি বাকপটু পোশাক পরিচ্ছদও ভালো কিন্তু স্বাস্থ্য ভেঙে পড়েছে বয়স ৮০ বছর এই বয়সটাই তাঁকে বেশি কাবু করেছে রাইনহার্ড জানান বৃদ্ধ হওয়াটা আমার মানতে ইচ্ছা করে না আমরা সবাই বয়স্ক হতে চাই কিন্তু বৃদ্ধ হতে চাই না কথা বলতে বলতে এক প্লেট খাবার পেলেন তিনি আজ ছিল মুরগির মাংসের ভাজা সঙ্গে ভাত ও সালাদ ২৫০ ইউরো দিয়ে সারা মাস চালাতে হয় তাঁকে বাড়িভাড়া ইলেকট্রিক ও হিটিং-এর খরচ বহন করে রাষ্ট্র দামি ওষুধ কিনতেই অনেকটা হিমশিম খেতে হয় তাঁকে দুইবার ক্যনসারের অপারেশন ও একবার স্ট্রোক হওয়ার পর বর্ষীয়ান এই ব্যক্তিকে সবসময় ওষুধ নিতে হয় এবং দামের বেশ কিছুটা অংশ নিজেকেই বহন করতে হয় শ্রবণযন্ত্র কিনতেও খানিকটা অর্থ বের হয়ে যায় বৃদ্ধকালে যে এইরকম অবস্থা হবে তা তিনি আগে কল্পনাও করতে পারেননি পতিত ভুবন অবসর নেওয়ার আগে এক আন্তর্জাতিক মাল পরিবহণ কোম্পানিতে ভালো চাকরি করতেন রাইনহার্ড বসবাস করেছেন বিদেশে ইউরোপ মধ্যপ্রাচ্য ও উত্তর আফ্রিকার অনেক দেশে যাওয়ার সৌভাগ্য হয়েছিল তাঁর এই সব গল্প করার সময় ক্ষণিকের জন্য হলেও চোখে ঝিলিক দিয়ে ওঠে প্রবীণ এই মানুষটির পরিবার গড়ে তোলা হয়নি তাঁর যদি সম্ভব হতো আর একবার ভ্রমণের ইচ্ছা রয়েছে হামবুর্গ বা অন্য কোথাও এরপরই চিন্তামগ্ন হয়ে পড়েন রাইনহার্ড বাড়িতে প্রচুর মালপত্র জমে গিয়েছে তাঁর কিন্তু অনেক কিছু ফেলে দিতে মন চায় না এর কারণটাও জানান তিনি আমি যুদ্ধের সময়ের মানুষ সে সময় আমাদের প্রায় কিছুই ছিল না তাই তো এখন যা আছে তা ফেলতে মন চায় না কিন্তু সবচেয়ে দুঃখের বিষয় হলো প্রয়োজনীয় কাগজপত্র কেমন করে যেন হারিয়ে গেছে বিদেশ থেকে জার্মানিতে পেনসন খাতে যে অর্থ জমা দিয়েছিলেন সে সব নথিপত্রের হদিশ অনেক খোঁজাখুঁজি করেও মেলেনি অগত্যা হাল ছেড়ে দিয়ে অল্প অর্থেই সন্তুষ্ট থাকতে হচ্ছে তাঁকে তবে কোনো বন্ধু যদি কনসার্টে যাওয়ার আমন্ত্রণ জানান খুশি হন তিনি বয়স্ক শিক্ষা কেন্দ্রে কোর্স করায় আগ্রহ রয়েছে রাইনহার্ডের পড়তে ভালবাসেন বই বাতাসে পূতিগন্ধ ড্যুসেলডর্ফের এই লঙ্গরখানায় দরিদ্র গৃহহীন মাদকাসক্তদের ভিড় জমে বাতাসে ছড়িয়ে যায় পূতিগন্ধ ফাদার আন্তনিয়ুসকেও প্রথম প্রথম এই পরিবেশে মানিয়ে নিতে কষ্ট হয়েছিল তাঁর ভাষায় প্রথম দিকে এই গন্ধ ভীষণ খারাপ লাগতো এখন অবশ্য কাজটা অনুরাগে পরিণত হয়েছে ১৬ বছর আগে রুটি মাখন বিলি করে যাত্রা শুরু তারপর দৈনিক ৪০ প্লেট খাবার দেওয়া হতে থাকে দুঃস্থদের এখন তো গড়ে ১৮০ জনের মত মানুষ খাবার পান এখানে মাসের শেষে এই সংখ্যাটা ২২০ তেও দাঁড়ায় প্রয়োজন হলে টয়লেট ও শাওয়ারও ব্যবহার করতে পারেন আগতরা সম্পূর্ণভাবে দানের টাকা দিয়ে চলে সংস্থাটি এছাড়া মেট্রো হেঙ্কেল টে-কানের মতো ব্যবসা প্রতিষ্ঠান পণ্য দিয়ে সাহায্য করে থাকে ইদানিং এইসব সাহায্য অবশ্য কমে আসছে এখানে ধর্মপ্রচার করা হয় না শুধু খাবার ঘরের দেওয়ালে ঝুলতে দেখা যায় একটি ক্রুশ ফাদার আন্টোনিয়ুস অতিথিদের আপ্যায়ন করতে পেরে খুশি হন তাঁর ভাষায় আমি খুশি হই যখন অতিথিরা সন্তুষ্ট হয়ে ফিরে যান কেউ কেউ ধন্যবাদ জানান কিংবা বলেন খাবারটা খুব সুস্বাদু ছিল এর চেয়ে বেশি কিছু আমি চাই না