ঈদের বাকি আর মাত্র তিনদিন কিন্তু পোশাক কারখানার শ্রমিকদের বড় একটি অংশ এখনো তাঁদের বেতন ভাতা পাননি প্রতিশ্রুতি অনুযায়ী শনিবারের মধ্যে শ্রমিকদের বেতন ভাতা পরিশোধ করার কথা কিন্তু শনিবার তাঁরা তা পাবেন কিনা তা নিয়ে সন্দেহ প্রকাশ করেছেন সংশ্লিষ্টরা গার্মেন্টস শ্রমিক নেতারা জানান অনেক পোশাক কারখানায় পুরনো বেতনই বকেয়া আছে তাই চলতি মাসের বেতন আর উৎসব ভাতা তাদের কাছ থেকে পাওয়া যাবে বলে মনে হয় না বেতন ভাতা না পাওয়ার আশঙ্কায় শ্রমিকরা ক্ষুব্ধ হয়ে উঠছেন প্রতিদিন বিক্ষোভ পোশাক শিল্প মালিকদের সংগঠন বিজিএমইএ ভবনের সামনে এখন প্রতিদিনই শ্রমিকরা বিক্ষোভ করছেন বৃহস্পতিবার বিজিএমইএ ভবনের সামনে বেতন ভাতার দাবিতে মিরপুরের অপসোনিন গ্রুপের পোশাক শ্রমিকরা বিক্ষোভ করেন এর আগের দিন তোবা গ্রুপের ১ ২০০ শ্রমিক সকাল থেকে সন্ধ্যা পর্যন্ত তিন মাসের বকেয়া বেতন ও বোনাসের দাবিতে বিজিএমইএ ভবন অবরোধ করে রাখেন একইদিন মিরপুরের ফোর উইংস এবং সাভারের হেমায়েতপুরের দস্তগীর অ্যাপারেলসের শ্রমিকরাও বিজিএমইএ ভবনের সামনে বিক্ষোভ করেন এমনকি শুক্রবারেও অনেক শ্রমিক ভীড় করেন বিজিএমইএ ভবনের সামনে শনিবার এবং রবিবার এই বিক্ষোভ আরো বাড়বে বলে আশঙ্কা করা হচ্ছে বিক্ষোভরত শ্রমিকরা জানান ঈদের আগে তাদের বেতন-ভাতা দেয়া হবে এমন কোনো নিশ্চয়তা এখনো পাওয়া যায়নি তাই তারা বাধ্য হয়ে পথে নেমেছেন তাদের একজন আরিফ হাসেন জানান চলতি মাসের বেতন আর উৎসবভাতাতো দূরের কথা বকেয়া বেতনও দেয়া হচ্ছে না বকেয়া বেতন পেলেও হয়তো ঈদ করতে বাড়ি যেতে পারতেন কিন্তু এখন আর কোনো আশাই নেই আর ফরিদা বেগম বলেন বেতন-ভাতা চাইলেই ছাঁটায়ের হুমকি দেয়া হয় কি করবেন ভেবে পাচ্ছেন না আগের কথা ১৫ জুলাই শ্রম মন্ত্রণালয়ে মালিকদের সংগঠন বিজিএমইএ বিকেএমইএ বিটিএমএ এবং শ্রমিকদের সংগঠনের নেতাদের সঙ্গে শ্রম ও কর্মসংস্থান প্রতিমন্ত্রী মুজিবুল হক বৈঠক করেন বৈঠক শেষে তখন মন্ত্রী জানান চলতি মাসের বেতনের অংশ এবং উৎসবভাতা ২৬ জুলাইয়ের মধ্যে দেওয়ার সিদ্ধান্ত হয়েছে মালিকেরাও এতে সম্মত হয়েছেন এর আগে গত মাসে ৫০৬টি পোশাক কারখানায় ঈদের আগে বেতন-বোনাস নিয়ে অস্থিতিশীল পরিবেশ সৃষ্টি হতে পারে বলে আশঙ্কা জানিয়ে শিল্প পুলিশ স্বরাষ্ট্র ও শ্রম মন্ত্রণালয়ে প্রতিবেদন পাঠায় আর পুলিশের বিশেষ শাখার প্রতিবেদনে বলা হয় নারায়ণগঞ্জ আশুলিয়া সাভার টঙ্গীসহ বিভিন্ন এলাকার ১২৪টি পোশাক কারখানায় গত মে মাসের বেতনই দেওয়া হয়নি সারা দেশে ৩ ৬৫৫টি পোশাক কারখানা বিজিএমইএ র সদস্য এর বাইরে সদস্য নয় এমন পোশাক কারাখানাও কম নয় শ্রমিক নেতাদের বক্তব্য বাংলাদেশ গার্মেন্টস শ্রমিক ঐক্য পরিষদের আহ্বায়ক সিরাজুল ইসলাম ডয়চে ভেলেকে জানান যেসব পোশাক কারাখানা সাবকন্ট্রাকটিং-এ কাজ করে এবং বিজিএমইএ র সদস্য নয় তাদের শ্রমিকদের অবস্থা খুবই খারাপ তাদের তিন-চার মাসের বেতন বকেয়া পড়ে আছে তিনি বলেন ঈদ বা কোনো উৎসব এলেই পোশাক কারখানার মালিকরা নানা টালবাহানা শুরু করে তাদের এই টালবাহানার মূল উদ্দেশ্য উৎসব ভাতা না দেয়া আবার কেউ কেউ ঈদের আগে কারখানা বন্ধ করে দেয় আর শ্রমিক নেতা সিরাজুল ইসলাম রনি বলেন শনিবারের মধ্যে শ্রমিকদের বেতন-ভাতা পরিশোধের প্রতিশ্রুতি দিয়ে এখন রবি-সোমবারের কথা বলা হচ্ছে এর মানে হলো ঈদের আগেরদিন পর্যন্ত শ্রমিকদের ঝুলিয়ে রেখে শেষ পর্যন্ত বেতন-ভাতা না দেয়া তিনি শনিবারের মধ্যে প্রতিশ্রুতি অনুযায়ী বেতন-ভাতা পরিশোধের দাবি জানান বিজিএমইএ-র বক্তব্য এদিকে বিজিএমইএর সভাপতি আতিকুল ইসলাম বলেন তৈরি পোশাক খাত বাংলাদেশের সবচেয়ে বড় শিল্পখাত এখানে সাড়ে ৩ হাজার কারখানায় ৪৪ লাখ শ্রমিক কাজ করেন এই শিল্প যত দিন থাকবে তত দিন অনিশ্চয়তাও থাকবে ব্যবসায় সব সময়ই লাভ-লোকসান থাকে তারপরও কারখানার মালিকদের আমরা বলে দিয়েছি যে-কোনো উপায়ে ঈদের আগে শ্রমিকদের বেতন-ভাতা দিতে হবে তিনি বলেন মালিকদের বেশিরভাগই শনি ও রবিবারের মধ্যে বেতন-ভাতা পরিশোধ করে দেবেন শিল্প পুলিশের বক্তব্য শিল্প পুলিশের মহাপরিচালক আবদুস সালাম দাবি করেছেন এরই মধ্যে শতকরা ৫০ ভাগ কারখানা তাদের শ্রমিকদের বেতন দিয়েছে বলে বিজিএমইএ তাঁকে জানিয়েছে তিনি আশা করেন সরকারের ঘোষিত সময়সীমার মধ্যে ৯০ শতাংশ কারখানা বেতন-ভাতা পরিশোধ করবে তবে ১০ শতাংশ পোশাক কারখানা পারবে বলে মনে হয় না ঐসব কারখানার ওপর নজর রাখা হচ্ছে বলেও জানান তিনি