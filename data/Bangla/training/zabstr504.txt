আজ নতুনদিল্লিতে ভারত-জার্মান আন্তঃসরকার পরামর্শ বৈঠকে নেতৃত্ব দেন ভারতের প্রধানমন্ত্রী ড. মনমোহন সিং ও জার্মানির চ্যান্সেলার আঙ্গেলা ম্যার্কেল আলোচনা হয় দ্বিপাক্ষিক আঞ্চলিক আন্তর্জাতিক ইস্যু নিয়ে সই হয় সমঝোতা চুক্তি নতুনদিল্লিতে জার্মান চ্যান্সেলার আঙ্গেলা ম্যার্কেলের আজ ছিল ব্যস্ত কর্মসূচি কিন্তু ইরান তার আকাশসীমা দিয়ে জার্মান চ্যান্সেলারের বিমান যাবার অনুমতি দিতে দেরি করায় প্রায় দু ঘন্টা দেরিতে তিনি দিল্লি এসে পৌঁছোন ফলে তাঁর কর্মসূচি সময়মত শুরু হতে পারেনি ভারত-জার্মান আন্তঃসরকার পরামর্শ বৈঠকে বিভিন্ন ইস্যু নিয়ে ব্যাপক আলোচনা হয় বিজ্ঞান ও প্রযুক্তি শিক্ষা স্বাস্থ্য তেজঃশক্তি প্রতিরক্ষা সন্ত্রাস ব্যবসা বাণিজ্য থেকে দক্ষিণ ও পশ্চিম এশিয়া লিবিয়াসহ উত্তর আফ্রিকার অশান্ত পরিস্থিতি এবং আন্তর্জাতিক সহযোগিতা আলোচনায় নেতৃত্ব দেন প্রধানমন্ত্রী ড. মনমোহন সিং এবং চ্যান্সেলার আঙ্গেলা ম্যার্কেল সই হয় চারটি সমঝোতা চুক্তিপত্র বৃত্তিমূলক শিক্ষা চিকিৎসা গবেষণা নিউক্লিয়ার ফিজিক্স এবং বিজ্ঞান ও প্রযুক্তি বৈঠক শেষে এক যৌথ সংবাদ সম্মেলনে বিজ্ঞান ও প্রযুক্তি চুক্তি সই হওয়ায় সন্তোষ ব্যক্ত করে প্রধানমন্ত্রী ড. মনমোহন সিং ভারত-জার্মান কৌশলগত সহযোগিতার উজ্জ্বল ভবিষ্যতের ওপর জোর দেন অনুরূপ মনোভাব ব্যক্ত করে জার্মান চ্যান্সেলার ম্যার্কেল ভারত-জার্মান কূটনৈতিক সম্পর্কের ৬০ বছরের সাফল্যের নজির উল্লেখ করে বলেন ভবিষ্যৎ অগ্রগতির পথে ভারত আমাদের যাত্রাসঙ্গী উল্লেখ্য ভারত মুষ্টিমেয় দেশের অন্যতম যার সঙ্গে জার্মানি যৌথ ক্যাবিনেট বৈঠক করে পরমাণু বিদ্যুৎ উৎপাদন প্রসঙ্গে জার্মান চ্যান্সেলার বলেন বিদ্যুৎ উৎপাদনের পন্থাপদ্ধতি বেছে নেবার স্বাধীনতা প্রত্যেক দেশের আছে জার্মানি আগামী এক দশকের মধ্যে পরমাণু বিদ্যুতের ব্যবহার বন্ধ করতে চায় পরমাণু নিরাপত্তার ক্ষেত্রে জার্মানি বিশ্বের অগ্রণী এবিষয়ে ভারতকে সাহায্য করতে পারে জার্মানি প্রধানমন্ত্রী সিং বলেন ভারতে পরমাণু বিদ্যুতের উৎপাদন খুবই কম মাত্র ৩ অথচ চাহিদা ক্রমবর্ধমান পুনর্ব্যবহারযোগ্য বিদ্যুৎ জরুরি হলেও রাতারাতি পরমাণু শক্তি বা কয়লার ব্যবহার বাতিল করা ভারতের পক্ষে সম্ভব নয় তবে পরমাণু সুরক্ষার সর্বাত্মক রক্ষাকবচের সংস্থান রাখা হবে আন্তর্জাতিক অর্থ তহবিলের শীর্ষপদে নিয়োগ প্রসঙ্গটি আলোচনায় না উঠলেও এবিষয়ে ভারতের অবস্থান স্পষ্ট যোগ্যতাই একমাত্র মাপকাঠি হওয়া উচিত কোন দেশ তার মাপকাঠি হতে পারেনা বর্তমান বিশ্বের নতুন বাস্তব অবস্থার নিরিখে জাতিসংঘের নিরাপত্তা পরিষদের সংস্কার জরুরি এক্ষেত্রে ভারত-জার্মানি একমত আজ সন্ধ্যায় রাষ্ট্রপতি ভবনে জার্মান চ্যান্সেলারকে আন্তর্জাতিক সমঝোতায় উল্লেখযোগ্য অবদান রাখার জন্য দেয়া হচ্ছে জহরলাল নেহেরু পুরস্কার ভারতে জার্মান বর্ষের সূচনা করে ম্যার্কেল উপস্থিত থাকবেন এক সংগীতানুষ্ঠানে আগামীকাল তাঁর স্বদেশে ফেরার কথা আঙ্গেলা ম্যার্কেল এর সঙ্গে এসেছেন এক উচ্চ পর্যায়ের প্রতিনিধিদল যারমধ্যে আছেন প্রতিরক্ষা মন্ত্রী স্বরাষ্ট্রমন্ত্রীসহ ৬জন ক্যাবিনেট মন্ত্রী এবং শীর্ষ বাণিজ্যিক কর্তাব্যক্তিরা প্রতিবেদন অনিল চট্টোপাধ্যায় নতুনদিল্লি সম্পাদনা আব্দুল্লাহ আল-ফারূক