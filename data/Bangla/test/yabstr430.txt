বিমানযাত্রা আজ আর হাতে গোনা কিছু মানুষের একচেটিয়া সুবিধা নেই সাধারণ মানুষও এই দ্রুতগামী পরিবহণের উপকার ভোগ করছে কিন্তু আকাশের ভিড় সামলাতে ও বিমানের নিরাপত্তা নিশ্চিত করতে নেপথ্যে যাঁরা কাজ করেন তাঁদের কথা ক জন জানেন ফ্রাংকফুর্টের আকাশে চরম ব্যস্ততা প্রতি মিনিটে একটি করে বিমান উঠছে বা নামছে অর্থাৎ দিনে প্রায় ১ ৫০০ বিমান এই সংখ্যা বেড়েই চলেছে সংক্ষিপ্ত রেডিও বার্তার জন্য হাতে খুব কম সময় থাকে এয়ার ট্রাফিক কন্ট্রোলার ও পাইলটদের মধ্যে যথেষ্ট বোঝাপড়া থাকে বটে তবে সব সময়ে তাঁদের চূড়ান্ত চাপের মধ্যে কাজ করতে হয় বিমান চলাচল নিরাপদ রাখতে সবকিছু নিখুঁত হতে হবে কিনা ছোট বিমান চালিয়ে জার্মানির সবচেয়ে বড় বিমানবন্দরে পৌঁছানো সত্যি এক অ্যাডভেঞ্চার কিন্তু আর্নিম স্টিফ নিরুপায় তাঁর পেশাই হলো অ্যামেরিকায় তৈরি সিঙ্গল ইঞ্জিন বিমান চালিয়ে জার্মানিতে ক্রেতাদের কাছে পৌঁছে দেওয়া আর্নিম এক দক্ষ পাইলট যিনি বিমানের খোলনলচে সম্পর্কে অভিজ্ঞ কিন্তু তিনিও রাইন-মাইন এলাকার আকাশের পরিস্থিতি খাটো করে দেখেন না আর্নিম বলেন বিমানটিকে ট্রাফিকের গড্ডালিকা প্রবাহে ভাসিয়ে দিতে হবে এবং যে কোনো মূল্যে ভুল এড়িয়ে চলতে হবে রেডিও টাওয়ারে গিয়ে এয়ার ট্রাফিক কন্ট্রোলের প্রক্রিয়া দেখলে সেটা বুঝতে পারবেন সেখানে সবকিছু অত্যন্ত দ্রুত ঘটে ভুল করলে সহজে ক্ষমা করা হয় না আর শুধু কাজের খাতিরে মেঘের উপর উড়ে বেড়ানো নয় আর্নিম স্টিফ এক সিঙ্গল ইঞ্জিন সিরাস বিমান নিয়ে ৮০ দিনে পৃথিবী প্রদক্ষিণ করেছেন আধুনিক প্রযুক্তির কল্যাণে অভিজ্ঞ এই প্রশিক্ষকের জন্য এটা খুব বড় চ্যালেঞ্জ ছিল না আজ অবশ্য তাঁকে বিমানবন্দর থেকে ১০ মাইল দূরে লাঙেন শহরে জার্মান বিমান চলাচল কর্তৃপক্ষের সদর দপ্তরে এয়ার ট্রাফিক কন্ট্রোলারদের উপর নির্ভর করতে হচ্ছে ফ্রাংকফুর্ট বিমানবন্দরে বিমানের ওঠা-নামা এখান থেকেই নিয়ন্ত্রণ করা হয় কন্ট্রোলাররা নির্ধারিত আকাশসীমার মধ্যে সব বিমানের গতিবিধি নিয়ন্ত্রণ করেন এবং পাইলটদের উচ্চতা সংক্রান্ত নির্দেশ দেন তাঁরা সবাই ইংরিজি বলেন যদিও তার মধ্যে কিছু অদ্ভুত বিষয় রয়েছে এয়ার ট্রাফিক কন্ট্রোলার ডানিয়েল ম্যুলার বলেন যারা এই ক্ষেত্রে কাজ করে না তাদের কাছে আমাদের ইংরিজি একটু অদ্ভুত মনে হতে পারে আমাদের সহজ কিছু বাক্য রয়েছে যা বিভিন্ন দেশের মানুষের কাছে আমাদের রেডিও বার্তা বোধগম্য করে তোলে ভাষার উপর তাদের সবার দখল সমান নয় আমরা যেমন থ্রি -র বদলে ট্রি বলি কারণ তা রেডিওর জন্য উপযুক্ত নাইন -এর বদলে নাইনার বলি যাতে জার্মান ভাষার নাইন অর্থাৎ না শব্দটির সঙ্গে তা গুলিয়ে না যায় প্রত্যেক কন্ট্রোলারকে যে কোনো সময় ১২টি পর্যন্ত বিমানের গতিপথ নিয়ন্ত্রণ করতে হয় পাইলট ও এয়ার ট্রাফিক কন্ট্রোলার সবসময়ে পরস্পরের মধ্যে যোগাযোগ বজায় রাখেন এক্ষেত্রে দু টি মানুষকে পরস্পরের উপর নির্ভর করতে হয় যদিও তারা কখনো একে অপরের মুখোমুখি হবেন না আর্নিম স্টিফ বলেন কেউ একজন ফ্রাংকফুর্ট বিমানবন্দরের উপর ব্যস্ত আকাশে পথ দেখাচ্ছেন এটা ভাবলে অত্যন্ত নিশ্চিত লাগে বড় বড় বিমান সংস্থার জেট বিমানের ফাঁক দিয়ে গলে নিরাপদে ফ্রাংকফুর্ট বিমানবন্দরে নিরাপদে অবতরণের ক্ষেত্রে কন্ট্রোলাররা প্রতিবার আর্নিম স্টিফ-কে সহায়তা করেছেন কিন্তু আকাশে রাশ আওয়ার -এর ভিড়ে অনেক অভিজ্ঞ পাইলটেরও ঘাম ছুটে যায় বিমানবন্দরে ল্যান্ডিং প্যাড-এ এয়ার ট্রাফিক কন্ট্রোলাররা নিজেদের হাতে নিয়ন্ত্রণ তুলে নেন পরের বিমানের জন্য জায়গা করে দিতে টারম্যাক দ্রুত খালি করতে হয় আর্নিম স্টিফ-এর বিমানের পেছনে অন্য বিমানের লাইন লেগে গেছে কন্ট্রোলাররা তাঁকে ভিড়ের মধ্যে পথ দেখিয়ে নিয়ে আসেন এবার স্বস্তির নিঃশ্বাস ফেলার পালা