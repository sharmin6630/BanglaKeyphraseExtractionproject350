জার্মানিতে এত কম সময়ে এ পরিমাণ অভিবাসন এর আগে কখনো ঘটেনি এর ফলে যেমন নবাগত তেমনই স্থানীয় বাসিন্দাদের অনেক কিছু করতে হবে বলে মনে করেন ডয়চে ভেলের প্রধান সম্পাদক আলেক্সান্ডার কুডাশেফ জার্মানিতে এ বছর দশ লক্ষ কিংবা তারও বেশি উদ্বাস্তু বা শরণার্থী এসেছেন দশ লাখ মানুষ যাঁরা আশ্রয় নিরাপত্তা এবং নতুন জীবনের আশা নিয়ে এসেছেন এখানে দশ লাখ মানুষ মানে একটা বড় শহর দশ লাখ মানুষ যাঁদের এখনই আবাস চাই কর্ম চাই তার আগে জার্মান ভাষাশিক্ষার সুযোগ চাই ছোটরা শিখবে কিন্ডারগার্টেন ও স্কুলে বড়দের জন্য চাই আলাদা পাঠক্রম এটা জার্মানদের পক্ষে একটা সুবিশাল কাজ উদ্বাস্তুদের জন্য তো বটেই এ কাজ সম্পন্ন করতে জার্মানদের সম্ভবত দুই প্রজন্ম লেগে যাবে মূল্যবোধের ফারাক অধিকাংশ উদ্বাস্তু এসেছেন সিরিয়া ইরাক আফগানিস্তান ও ইরিট্রিয়া থেকে তাঁরা যে সব সমাজ ও সংস্কৃতি থেকে এসেছেন সেখানে ব্যক্তিস্বাধীনতা নেই অধিকার নেই তাঁরা যে সব সমাজব্যবস্থা থেকে এসেছেন সেখানে ধর্মীয় সংযোগসূত্রটা খুবই শক্তিশালী সেখানে ব্যক্তির তুলনায় পরিবার বা সম্প্রদায়ের গুরুত্ব অনেক বেশি তাঁরা আসছেন পিতৃতান্ত্রিক সমাজ থেকে যেখানে দেশ স্বদেশ না হয়ে শত্রুর সমান অথচ এই উদ্বাস্তুরা যে সমাজে এসে পড়ছেন তা সম্পূর্ণ আলাদা জার্মানিতে ব্যক্তির মূল্য সমষ্টির চেয়ে বেশি পরিবার ভেঙে গেলে রাষ্ট্র সব ঝুঁকি সব দুর্যোগের বিরুদ্ধে বীমা হিসেবে কাজ করে নারী-পুরুষের সাম্যের ক্ষেত্রেও তা শর্তহীনভাবে প্রযোজ্য যৌনতার ক্ষেত্রে ব্যক্তি বা ব্যক্তিবর্গের স্বাধীনতা ও অধিকার নিঃশর্ত জার্মানি একটি মুক্ত সমাজ সংঘাতের ক্ষেত্রে দু পক্ষকেই বদলাতে হবে পরস্পরের সঙ্গে মেলামেশা করা শিখতে হবে অভিবাসীদের পক্ষে যা আরো শক্ত হবে তাঁরা জার্মানিকে তাঁদের নতুন স্বদেশ হিসেবে বেছে নিয়েছেন কাজেই তাঁদের এখানকার আচার-আচরণ ও ধ্যানধারণার সঙ্গে খাপ খাইয়ে নিতে হবে যে সব জিনিস তাঁদের কাছে কিম্ভুত এমনকি কদর্য বলে মনে হয় সে সব জিনিসও তাঁদের মেনে চলতে হবে তাঁদের এখানকার জীবনধারার অঙ্গ হয়ে উঠতে হবে নিজেদের সাংস্কৃতিক ও ভাযাগত সত্তা বিসর্জন না দিয়ে কিন্তু জার্মানি সিরিয়া কিংবা ইরিট্রিয়া নয় এবং এখানে সেই সব দেশের মতো থাকা সম্ভব নয় এক নতুন জার্মানি জার্মানিকেও বদলাতে হবে চ্যান্সেলর আঙ্গেলা ম্যার্কেল বলেছেন যে ২৫ বছর পরে এই দেশ আরো উন্মুক্ত আরো কৌতূহলী আরো রোমাঞ্চকর ও আরো সহিষ্ণু হয়ে দাঁড়াবে অপরদিকে বলা যেতে পারে জার্মানি তো অনেকদিন ধরেই এইরকম ছিল তা সত্ত্বেও জার্মানি বদলাবে জার্মানি তার আধুনিক সত্তাকে আরো বেশি আত্মবিশ্বাসের সঙ্গে উপস্থাপনা করবে যুগপৎ বাকি বিশ্বের সম্বন্ধে আরো বেশি আগ্রহী হবে ইসলামি সংস্কৃতি তো শুধু শরিয়া আইন নয় নারী অধিকার দমন নয় বোরখা ধারণ নয় দৈনন্দিন জীবনে সে সবই থাকতে পারে কিন্তু যে সুপ্রাচীন গ্রিক সংস্কৃতি মধ্যযুগে ইউরোপ থেকে বিলুপ্ত হয়েছিল তাকে বাঁচিয়ে রেখেছিল ইসলাম ইসলাম মানে নানা ধরনের ঐশ্বর্য স্থাপত্য সাহিত্য ও দর্শন মহাকবি ভল্ফগাং ফন গ্যোটে তাঁর বিভিন্ন কবিতায় ইসলামি সংস্কৃতির যে নিঃসংকোচ ও সমালোচনামূলক চিত্রটি তুলে ধরেছেন আমাদের সেই সংস্কৃতির সঙ্গে আবার পরিচিত হতে হবে স্বপ্ন হতে বিদায় উদ্বাস্তু নীতি দু টি ভ্রান্তিতে ভুগছে প্রথমটি হলো জার্মানি অভিবাসনের দেশ নয় এ কথা বলা কথাটা আগেও সত্যি ছিল না এখন তো নয়ই দেশ হিসেবে জার্মানি খুবই আকর্ষণীয় সেই জন্যই মানুষজন এখানে আসতে চান দ্বিতীয় ভ্রান্তি উদ্বাস্তু নীতি ও রাজনৈতিক আশ্রয়প্রদানের নীতি হলো বস্তুত অভিবাসন নীতি রাজনৈতিক বিচারে এর কোনো অর্থ দাঁড়ায় না কেননা অভিবাসীদের নেওয়া হয় সংখ্যার ভিত্তিতে উদ্বাস্তুরা কোনো সংখ্যা বা পরিসংখ্যানের তোয়াক্কা না করেই আসেন তা সত্ত্বেও উদ্বাস্তুদের শীঘ্র জার্মান সমাজে অন্তর্ভুক্ত করতে হবে ভাষাগত এবং পেশাগত ভাবে মানসিক দিক দিয়েও তাঁরা জার্মানিকে তাঁদের আশাপূরণের দেশ হিসেবে বেছে নিয়েছেন এবার তাঁদের এই মুক্ত সমাজকে তাঁদের নিজেদের সমাজ করে তুলতে হবে আপনি কি আলেক্সান্ডার কুডাশেফের সঙ্গে একমত জানান নীচের মন্তব্যের ঘরে