একক ভিসায় বিদেশে কাজ করতে গিয়ে প্রতারণার শিকার হচ্ছেন বাংলাদেশের অনেকেই একারণে একক ভিসার ক্ষেত্রেও ওই দেশে বাংলাদেশি দূতাবাসের অনুমোদন লাগবে প্রবাসী কল্যাণ মন্ত্রণালয় সংক্রান্ত সংসদীয় স্থায়ী কমিটির প্রধান আনিসুল ইসলাম মাহমুদ এমপি ডয়চে ভেলেকে জানিয়েছেন তবে এজন্য বিদেশে বাংলাদেশি দূতাবাসগুলোতে জনশক্তি বাড়াতে হবে আর যাতে কেউ হয়রানির শিকার না হন সেদিকে খেয়াল রাখতে হবে বাংলাদেশ থেকে যারা বিদেশে চাকরি নিয়ে যান তারা দুধরনের ভিসায় যান একটি হল গ্রুপ ভিসা আরেকটি একক ভিসা এতদিন যারা একক ভিসায় গিয়েছেন তাদের ভিসা সংশ্লিষ্ট দেশে বাংলাদেশি দূতাবাস থেকে পরীক্ষা করানোর প্রয়োজন ছিলনা শুধুমাত্র গ্রুপ ভিসা পরীক্ষা করাতে হত কিন্তু প্রবাসী কল্যাণ মন্ত্রণালয় একক ভিসাও পরীক্ষার নিয়ম চালু করেছে গ্রুপ ভিসা আর একক ভিসায় বিদেশে শ্রমশক্তি রফতানির পরিমাণ প্রায় সমান সমান তাই জনশক্তি রফতানিকারকরা বলছেন এতে দীর্ঘসূত্রিতা বাড়বে বাড়বে হয়রানি এর জবাবে প্রবাসী কল্যাণ মন্ত্রণালয় সংক্রান্ত সংসদীয় স্থায়ী কমিটির প্রধান আনিসুল ইসলাম মাহমুদ এমপি ডয়চে ভেলেকে জানিয়েছেন প্রতারণা বন্ধেই এই ব্যবস্থা নেয়া হয়েছে কারণ একক ভিসায় বিদেশে চাকরি নিয়ে অনেকেই প্রতারণার শিকার হচ্ছেন তিনি বলেন তবে বিদেশে বিশেষ করে মধ্যপ্রাচ্যের বাংলাদেশি দূতাবাসগুলোতে জনশক্তি বাড়াতে হবে কারণ এখন তাদের কাজের চাপ বাড়বে খেয়াল রাখতে হবে কেউ যেন দূতাবাসে হয়রানির শিকার না হন অন্য এক প্রশ্নের জবাবে আনিসুল ইসলাম মাহমুদ বলেন মধ্যপ্রাচ্যের কয়েকটি দেশে বাংলাদেশের নাগরিকদের শিরশ্ছেদের ঘটনা ঘটলেও তা বিদেশে বাংলাদেশের শ্রমবাজারে নেতিবাচক প্রভাব ফেলবেনা কারণ সংখ্যা বিবেচনা করলে অপরাধে জড়িয়ে পড়ার ঘটনা খুবই নগণ্য তবু্ও তিনি মনে করেন বিদেশে বাংলাদেশের নাগরিকদের সে দেশের আইন কানুন জানতে হবে এবং তা যথাযথভাবে মেনে চলতে হবে তিনি জানান এখন থেকে বিদেশে বাংলাদেশের যারা চাকরি নিয়ে যাবেন তাদের সেই দেশের আইন কানুন এবং রীতি-নীতিরও আগাম প্রশিক্ষণ দেয়া হবে প্রতিবেদন হারুন উর রশীদ স্বপন ঢাকা প্রতিবেদন সঞ্জীব বর্মন