জার্মান প্রেসিডেন্ট ক্রিস্টিয়ান ভুল্ফের বিদায়ের পর তাঁর পদে কে আসছেন তা নিয়ে রাজনৈতিক দলগুলোর মধ্যে আলাপ আলোচনা শুরু হয়েছে এক্ষেত্রে সামাজিক গণতন্ত্রীরা জোর দিচ্ছে একজন সর্বদলীয় ব্যক্তি নির্বাচনের ওপর বেশ কিছুদিন ধরে নানা অভিযোগের তীর ছুটে যাচ্ছিলো জার্মান প্রেসিডেন্টের প্রতি তাঁর বিরুদ্ধে অভিযোগ রাজনীতিক হওয়ার সুযোগে বিত্তশালী বন্ধুদের কাছ থেকে নানা ধরণের আর্থিক সুযোগ সুবিধা গ্রহণের তার জের ধরে শুক্রবার পদত্যাগ করতে বাধ্য হলেন ক্রিস্টিয়ান ভুল্ফ তবে পদত্যাগ করলেও শেষ পর্যন্ত ভুল্ফের দাবি ছিল ভুল করেছি কিন্তু কোন অন্যায় করিনি জার্মান প্রেসিডেন্টের পদটিকে বিতর্কের হাত থেকে মুক্ত রাখতেই তিনি সরে দাঁড়ালেন বলে দাবি ভুল্ফের জার্মানির জনগণও বিষয়টিকে ইতিবাচকভাবে দেখছে প্রেসিডেন্ট পদটিকে নিয়ে এত বিতর্ক অনেকেরই পছন্দ হচ্ছিলো না এদিকে আগামী ৩০ দিনের মধ্যে নতুন একজন প্রেসিডেন্ট নির্বাচন করতে হবে সেজন্য ইতিমধ্যে কাজ শুরু করেছেন জার্মান চ্যান্সেলর আঙ্গেলা ম্যার্কেল তাঁর সরকারের পক্ষ থেকে জানানো হয়েছে যে নতুন প্রেসিডেন্ট হিসেবে এমন একজনকে তারা চান যাকে সব দলই মেনে নেবে তাই শনিবার তিনি বৈঠক করেছেন জোটসঙ্গী মুক্ত গণতন্ত্রী দল এফডিপি এবং খ্রিষ্টীয় সামাজিক ইউনিয়ন সিএসইউ-র সঙ্গে বার্তা সংস্থাগুলোর খবরে বলা হচ্ছে নতুন প্রেসিডেন্ট নির্বাচনের জন্য ম্যার্কেল বিরোধী দল সামাজিক গণতন্ত্রী এসপিডি এবং সবুজ দলের সঙ্গেও কথা বলবেন এদিকে এসপিডি তাদের পছন্দের প্রার্থীর নাম জানিয়েছে দলের প্রধান জিগমার গাব্রিয়েল ডয়েচল্যান্ডফুংক-কে দেওয়া এক সাক্ষাৎকারে জানিয়েছেন তারা চান নতুন প্রেসিডেন্ট হিসেবে ইওয়াখিম গাউককে সাবেক পূর্ব জার্মানির কমিউনিস্ট বিরোধী হিসেবে পরিচিত গাউক গাব্রিয়েল দাবি জানিয়েছেন সব দলের কাছে গ্রহণযোগ্য ব্যক্তিকে নির্বাচন করার জন্য অন্যদিকে ম্যার্কেলের তালিকায় বর্তমান প্রতিরক্ষা মন্ত্রী থমাস ডি মাইৎসিয়েরে পরিবেশ মন্ত্রী ক্লাউস ট্যোপ্ফার এবং শ্রম মন্ত্রী উরজুলা ফন ডের লেয়েন রয়েছেন বলে জানা গেছে এছাড়া বর্তমান সাংবিধানিক আদালতের প্রেসিডেন্ট আন্দ্রিয়াস ফোসকুলের নামও শোনা যাচ্ছিলো তবে তিনি পরে সেটা অস্বীকার করেন প্রতিবেদন রিয়াজুল ইসলাম সম্পাদনা হোসাইন আব্দুল হাই