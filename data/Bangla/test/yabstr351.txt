বাংলাদেশে ইতিবাচক সামাজিক পরিবর্তন আনতে এবং এই দেশকে ইতিবাচকভাবে বর্হিবেশ্বে তুলে ধরতে ১৯৮৯ সালের ৪ সেপ্টেম্বর যাত্রা শুরু করে দৃক আলোকচিত্র গ্রন্থাগার হিসেবে কাজ শুরু করা এই প্রতিষ্ঠানটি এখন ছড়িয়ে গেছে বিভিন্ন দিকে ১৯৮৯ সালের সেপ্টেম্বের দৃক যাত্রা শুরু করেছে ঠিক তবে এই প্রতিষ্ঠানটি গড়ে তুলতে আরো আগেই কাজ শুরু করেছিলেন ড. শহিদুল আলম এই প্রসঙ্গে তিনি বলেন আমাদের কাজের দুটো দিক ছিল প্রথম দিক হচ্ছে সমাজে একটি ইতিবাচক পরিবর্তন আনা দ্বিতীয় দিক হচ্ছে আন্তর্জাতিকভাবে আমাদের দেশকে নেতিবাচকভাবে দেখা হতো বন্যা মহামারি দারিদ্র - এগুলোর কারণেই মানুষ বাংলাদেশকে চিনতো এবং আমাদের ধারণা তখনও ছিল এখনও আছে যে পাশ্চাত্যের অধিকাংশ শেতাঙ্গ আলোকচিত্রী যারা আমাদের দেশে এসে ছবি তুলে নিয়ে যান তারা আমাদের দেশকে একভাবেই দেখান এবং দেখাতে চান এবং তাদের মাধ্যমেই আমাদের এই নেতিবাচক পরিচিতিটা প্রতিষ্ঠিত হয়েছে বাংলাদেশকে বিদেশিদের কাছে এই নতুন পরিচয়ে পরিচিত করার লক্ষ্য নিয়ে কাজ শুরু করেন ড. আলম গড়ে তোলেন একটি সুদক্ষ দল তিনি বলেন আমরা যারা আমাদের দেশকে নিয়ে গর্ব করি আমাদের দেশের ঐতিহ্য সংস্কৃতি সম্ভাবনা এগুলো নিয়ে যারা ভাবি তারা ভিন্নধরনের ছবি তুলবে ছবি দেবে সেটা আশা করে এবং তাদের জন্য একটা কাঠামো তৈরি করি আমরা বলাবাহুল্য বিশ্বের নামকরা আলোকচিত্র গ্রন্থাগারগুলো লন্ডন নিউ ইয়র্ক বা প্যারিসের মতো শহরে অবস্থিত এসব গ্রন্থাগারে রয়েছে আলোকচিত্র সম্পর্কিত আধুনিক সব সুযোগ সুবিধা শহিদুল আলম গ্রন্থাগার তৈরির ক্ষেত্রে বিশ্বের বড় কোন দেশের কোন শহরকে বেছে নেননি বরং নিজের দেশের রাজধানী ঢাকাতেই কাজ শুরু করেন তিনি গড়ে তোলেন দৃক আলোকচিত্র গ্রন্থাগার এই বিষয়ে তিনি বলেন শুরুতে ছোট আকারে আমরা কাজ শুরু করি পাশ্চাত্যে আলোকচিত্র গ্রন্থাগারগুলোর অনেক সুবিধা রয়েছে সেগুলো শুরুতে আমাদের ছিল না ফলে অনেক কিছু আমাদের করে নিতে হয়েছে এবং মানুষ গড়া থেকে শুরু করে যান্ত্রিকভাবে যা যা দরকার সবকিছু আমরা নিজেরা করেছি এমনকি আমাদের গ্যালারির যে টালিগুলো সেগুলো আমাদের পেছনের বাগানে নিজেদের হাতে গড়া অডিও শুনুন 03 59 সাক্ষাৎকারটি শুনতে ক্লিক করুন এখানে ২৩ বছর আগে গড়ে ওঠা দৃকের কর্মপরিধি এখন অনেক বিস্তৃত বিশেষ করে এটির সঙ্গে যুক্ত হয়েছে পাঠশালা ছবিমেলা মেজরিটি ওয়ার্ল্ড দৃকনিউজসহ বিভিন্ন উদ্যোগ এই প্রসঙ্গে ড. আলম বলেন আমাদের ছবি সারা পৃথিবীতে পৌঁছানোর লক্ষ্যে আমরা বাংলাদেশে ই-মেল চালু করি সেটা তিরানব্বইয়ের শেষে-চুরানব্বইয়ের শুরুর দিকের কথা এখন যে ডিজিটাল বাংলাদেশের কথা বলা হয় সেটা কিন্তু আমরা সেই ১৯৯২-১৯৯৩ সালের দিকেই চালু করেছি তিনি বলেন আলোকচিত্র গ্রন্থাগার গড়তে গিয়ে আমরা আরো কিছু জিনিসের প্রয়োজন অনুভব করেছি তার মধ্যে একটা হচ্ছে প্রশিক্ষণের ব্যবস্থা প্রথমে আমরা দৃকেই প্রশিক্ষণ দিতাম পরবর্তীকালে পাঠশালা আমাদের শিক্ষাঙ্গন সেটাকে শুরু করা হয় আরেকটি হচ্ছে আমাদের ছবিমেলা যেটা প্রতি দু বছর অন্তর হয় এটা এশিয়ার প্রথম ছবিমেলা এবং এটা এখন পৃথিবীতে একটি ভিন্ন আলোকচিত্র উৎসব হিসেবে দাঁড়িয়ে গেছে এছাড়া আরো অনেক বিষয়ের সঙ্গে সম্পৃক্ত হয়েছি আমরা প্রতিবেদন আরাফাতুল ইসলাম সম্পাদনা সঞ্জীব বর্মন