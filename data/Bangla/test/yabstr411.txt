বছর ঘুরে আবারো এসে গেল বড়দিন আর মাত্র কয়েক ঘণ্টা কিন্তু এই ক টা ঘণ্টা কিছুতেই যেন পার হতে চাইছে না ছোট্ট মেয়েটি তাই বাইনোকুলারে চোখ রাখলো দূরের চাঁদটাকে কাছে আরো কাছে টেনে নিল সে হঠাতই তার চোখ পড়লো বুড়োটার দিকে আরে চাঁদে তো বুড়ি নয় বাস করে এক বুড়ো ছোট্ট একটা কুড়েঘরে একদম একা কথা বলার কেউ নেই না আত্মীয়স্বজন না কোনো বন্ধু তাই একা একাই ঘুরে বেড়ায় বুড়ো বেঞ্চে বসে একাই সজল নয়নে তাকিয়ে থাকে আমাদের এই পৃথিবীর দিকে... মেয়েটা ভাবে আহা রে বড়দিনেও একা চাঁদের বুড়ো এমন একটা দিনেও ওর ওখানে কোনো হৈচৈ নেই নেই আনন্দ খাওয়া-দাওয়া তাহলে তো ওকে উপহার দেয়ারও কোনো মানুষ নেই না এটা তো হতে পারে না... উপহার ছাড়া বড়দিন আবার হয় নাকি কিন্তু চাঁদের বুড়োর জন্য উপহার আমাদের এই ছোট্ট বন্ধুটি পাঠাবে কী করে মেয়েটা ভাবতে থাকে সাদা কাগজে ছবি একে লেখে ভালোবাসি তারপর চাঁদের দিকে চিঠিটা ধরে দাঁড়ায় কিন্তু বুড়ো ওকে দেখতেই পারে না এবার কাগজ দিয়ে একটা প্লেন বানায় মেয়েটি ছুড়ে দেয় চাঁদের দিকে তীর-ধনুক দিয়েও চেষ্টা করে তার চিঠিটা চাঁদের বুড়োকে পাঠাতে কিন্তু কিছুতেই কিছু হয় না বড্ড মন খারাপ হয়ে যায় মেয়েটার ওদিকে বাড়িতে এর মধ্যেই বড়দিনের আনন্দ শুরু হয়ে গেছে শুরু হয়ে গেছে ক্রিসমাস ট্রি সাজানো উপহার দেয়া ....আরে বাবা যে এবার তাকে আরো শক্তিশালী একটা দুরবিন দিয়েছে মাথায় একটা বুদ্ধি আসে মেয়েটির নতুন দুরবিনটা একটা বাক্সে পুরো অনেকগুলো গ্যাসবেলুন দিয়ে উড়িয়ে দেয় সে আর দেখতে দেখতে সেটা ঠিক পৌঁছে যায় চাঁদের বুড়োর কাছে কী আনন্দ পৃথিবীর ছোট্ট বন্ধুর কাছে থেকে উপহার পেয়ে হাসি ফোটে মুখে বাক্স থেকে দুরবিনটা বের করে চোখ রাখতেই ধীরে ধীরে বড়দিনের রঙে রাঙা পৃথিবীটা তার চোখের সামনে চলে আসে আর তারপর খুঁজতে খুঁজতে ছোট্ট বন্ধুটিকেও দেখতে পেয়ে যায় আমাদের চাঁদের বুড়ো চোখে জল আসে বলে আমিও ভালোবাসি বন্ধুরা হোক জন লুইস কোম্পানির বিজ্ঞাপন তবু ভিডিও-টা দেখলেন ইউটিউবে ManOnTheMoon নামের এই ভিডিও-টি দেখে আপনার কাকে বলতে ইচ্ছে করছে ভালোবাসি