বিশ্বের সবচেয়ে জনবহুল গণতন্ত্রে দুর্নীতি আজও বড় এক সমস্যা আন্না হাজারের আন্দোলনের পর বলিউডের একটি ছবি সমাজ থেকে দুর্নীতি নির্মূল করার ডাক দিচ্ছে ২০১১ সালে ভারতে দুর্নীতির বিরুদ্ধে গণ আন্দোলন বিশ্বের নজর কেড়েছিল আন্না হাজারের নেতৃত্বে একদল মানুষ কড়া আইনের দাবিতে সংসদের উপর যে অভূতপূর্ব চাপ সৃষ্টি করেছিলেন তা ভোলা যায় না সেই দুর্নীতির বিষয়টি এবার উঠে আসছে বলিউডের পর্দায় এটাই অবশ্য প্রথম নয় এর আগেও বিভিন্ন ছবিতে চরম দুর্নীতির বিরুদ্ধে সংগ্রামের কাহিনি ফুটে উঠেছে তাদের মধ্যে কয়েকটিতে অবশ্য এমন অবাস্তব সব সমাধানসূত্র তুলে ধরা হয়েছে যা শুধু মনোরঞ্জনের জন্যই উপযুক্ত এবার মুক্তি পাচ্ছে দুর্নীতি-বিরোধী নতুন একটি ছবি যার নাম গলি গলি মে চোর হ্যায় আন্নার আন্দোলনের ঠিক পরে তৈরি বলে ছবিটি বিশেষ নজর কাড়বে বলে পর্যবেক্ষকেরা মনে করছেন অভিনেতাদের মধ্যে রয়েছেন অক্ষয় খান্না শ্রিয়া শরণ ও মুগ্ধা গডসে পরিচালক রুমি জাফ্রি মধ্যপ্রদেশ রাজ্যের ভোপাল শহরে এক মধ্যবিত্ত পরিবারের কাহিনি এটি ছোট্ট একটি ঘটনা পরিবারের সদস্যদের জীবন বদলে দেয় একের পর এক ঘটনার ফলে পরিবারের সদস্যরা নিজেদের অজান্তেই কীভাবে চরম দুর্নীতির শিকার হচ্ছে তা দেখা যাবে ছবিটিতে আগামী ৩রা ফেব্রুয়ারি ছবিটি মুক্তি পাচ্ছে শ্রিয়া জানিয়েছেন ছবির বিষয় দুর্নীতি হলেও হাস্যরসের অভাব নেই কিন্তু ছবিটি দেখে হাসিমুখে সিনেমা হল থেকে বেরোলেও দর্শককে বিষয়টি নিয়ে ভাবনা-চিন্তা করতেই হবে সমাজে দুর্নীতির নানা দিক নিয়ে ভাবতে হবে মনে হবে সবাই মিলে একযোগে দুর্নীতির মোকাবিলা করি যাতে গোটা দেশ থেকে দুর্নীতি একেবারে নির্মূল হয়ে যায় কারো পক্ষে একা এর মোকাবিলা করা সহজ নয় পরস্পরকে দোষারোপ না করে সক্রিয়ভাবে গোটা ব্যবস্থায় পরিবর্তন আনার বার্তা রয়েছে ছবিটির মধ্যে বলেন শ্রিয়া প্রতিবেদন সঞ্জীব বর্মন সম্পাদনা আব্দুল্লাহ আল-ফারূক