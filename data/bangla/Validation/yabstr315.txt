১১-১১-১১ অর্থাৎ ১১ই নভেম্বর বেলা ১১টা বেজে ১১ মিনিট ২০১১ সালের এ দিনটিতেও ঠিক এই সময়ে শুরু হয়ে গেল রাইন অঞ্চলে কার্নিভালের মরশুম যা একেবারে তুঙ্গে পৌঁছাবে আগামী ফেব্রুয়ারি মাসে এক বর্ণাঢ্য দীর্ঘ শোভাযাত্রার মধ্য দিয়ে রাইন নদীর তীর ঘেঁসা প্রধান তিনটি শহর কোলন ডুসেলডর্ফ আর মাইনৎস-এ এই পঞ্চম ঋতুর আগমন মানেই কার্নিভাল আর কার্নিভাল মানেই নাচ-গান-পান তার সঙ্গে আছে হৈহুল্লোড় রংবেরং-এর পোশাক পরে নানা সাজ-সজ্জা জম-জমাট সব সন্ধ্যা তাই প্রতিবারের মতো এবারেও কার্নিভালের প্রথম এ দিনটায় কোলন শহরের প্রাচীন এলাকার হয়মার্কট -এ উপস্থিত হয় নানা বয়সের নানা সাজের মানুষ যাদের নানা রঙের এবং ঢঙের পোশাক পরে ঘুরে বেড়াতে দেখা যায় দেখা যায় কার্নিভালে প্রচলিত গানের তালে তালে নাচতেও কেউ খরগোশ কেউ পরি কেউ ডাক্তার হরিণ কেউ বা মৌমাছি আবার কারো কারো পরনে আরো চমকপ্রদ পোশাক এই যেমন ডাকাত বা ভূতের সাজ সব মিলিয়ে আমোদ আর আনন্দের ঢালাও ব্যবস্থা তবে শুধু কোলন নয় ড্যুসেলডর্ফ আর মাইনৎস শহরেও ঐ একই সময় শুরু হয় কার্নিভালের এই আনন্দঘন ঋতু আর এই মরশুমে ১১ই নভেম্বর থেকেই অসংখ্য ক্লাব ও সংস্থা নাচ কমেডি শো এবং নানা স্বাদের অনুষ্ঠান আয়োজনের প্রস্তুতি নেওয়া শুরু করে কোলনে কার্নিভালের চূড়ান্ত পর্বে মানে ফেব্রুয়ারি মাসের রোজেন মোনটাগ বা গোলাপি সোমবার -এ উপস্থিত হয় দেশ-বিদেশের লক্ষ লক্ষ মানুষ তাদের উপস্থিতিতে শহরের প্রধান প্রধান রাস্তায় চলে দীর্ঘ শোভাযাত্রা অপেক্ষমান দর্শকদের দিকে ছুঁড়ে দেওয়া হয় চকলেট লজেন্স ফুল সুগন্ধী ও আরো নানা রকমের উপহার যা ব্যস্ত হাতে কুড়িয়ে নেয় ছেলে-বুড়ো-মেয়ে-পুরুষ সকলেই অবশ্য শুধু রাস্তা-ঘাটই নয় এ মরশুমে রাইন নদীর ধারের প্রায় প্রতিটি শহরের দোকানপাটই ভরে ওঠে নানা রকম পোশাক-আশাকে গোলাপি সোমবার -এর তিন-চারদিন আগে থেকেই ভরা থাকে পানশালা রেস্তোরাঁগুলো নাচের আসরও বসে নানা জায়গায় ঐ কটা দিন ট্রাম-বাসে যেন তিল ধারনের জায়গা থাকে না প্রসঙ্গত জার্মানিতে সেই ১৮২৩ সালে কার্নিভালের প্রথম শোভাযাত্রার আয়োজন করেছিল কোলনের বাসিন্দারা এর দু বছর পর ড্যুসেলডর্ফ শহরও শুরু করে এই আয়োজন আর ১৮৩৬ সালে অন্যদের দেখাদেখি মাইনৎস শহরেও শুরু হয় এই উৎসব আর এবার তা শুরু হলো শতাব্দীর এই বিশেষ দিনে প্রতিবেদন দেবারতি গুহ সম্পাদনা আব্দুল্লাহ আল-ফারূক