বছরের এই সময়টায় ফ্যাশন বা মডেলিং জগতের সবার নজর থাকে বার্লিনের দিকে এবার উঠতি মডেল আর ডিজাইনারদের মিলনমেলা বার্লিন ফ্যাশন উইক -এ বাংলাদেশের পোশাক শ্রমিকদের দুর্দশার চিত্রেও যেন একটুখানি আলো পড়েছে গত বছর সাভারের রানা প্লাজা ধসে পড়ায় এক হাজারেরও বেশি পোশাক শ্রমিক প্রাণ হারান বাংলাদেশে পোশাক শিল্প কারখানায় শ্রমিকদের দুরবস্থা আর অসহায়ত্ব ফুটে ওঠে এই ঘটনায় বিরূপ প্রতিক্রিয়া দেখা দেয় আন্তর্জাতিক পর্যায়ে ১৪ জানুয়ারি থেকে শুরু হয়েছে বার্লিন ফ্যাশন সপ্তাহ সেখানে মডেলদের নিজের ডিজাইন করা পোশাক পরিয়ে আবার ডিজাইনার হিসেবে অস্তিত্ব রক্ষার লড়াইয়ে নেমেছেন ববি কোলাডে জার্মান বাবা আার নাইজেরিয়ান মায়ের সন্তান ববি বড় হয়েছেন উগান্ডায় বয়স ২৬ উগান্ডা থেকে বার্লিনে এসেছিলেন ফ্যাশন নিয়ে পড়াশোনা করতে পড়াশোনা শেষ এখন চলছে ডিজাইনার হিসেবে প্রতিষ্ঠিত হওয়ার সংগ্রাম এ সংগ্রামে পোশাক শ্রমিকদেরও সতীর্থই ভাবেন তাই রানা প্লাজার হতভাগ্যদের জন্যও ববির ভালোবাসার কমতি নেই বার্লিনের ফ্যাশন নিয়ে সপ্তাহব্যাপী এ আয়োজনে গত বছর অংশ নিয়ে পেয়েছিলেন সেরা তরুণ ডিজাইনারের পুরস্কার পুরস্কারটি অবশ্য ববির ভাগ্যে খুব বেশি পরিবর্তন আনেনি খ্যাতিও দেশের সীমানা ছাড়ায়নি তবে এবার ছাড়ালো এবারের বার্লিন ফ্যাশন উইক -এ তাঁর ডিজাইন করা পোশাক নজর কেড়েছে সবার যা করেছেন সে সম্পর্কে জানলে বাংলাদেশের প্রতিটি মানুষেরই ববি কোলাডেকে শ্রদ্ধা করার কথা এবারের ফ্যাশন উইকে ববির ডিজাইন করা সোয়েটারে ছিল ধসে পড়া রানা প্লাজার ছবি ববি কোলাডের পোশাক শুধু লজ্জা নিবারণের আবরণ নয় খ্যাতির শিখরে ওঠার অদম্য বাসনাকে পাশে রেখে অনেকটাই শ্রমিকের পক্ষে সদর্প স্লোগান বার্লিন ফ্যাশন উইক উঠতি এবং উদ্যমী মডেল আর ডিজাইনারদের তুলে আনার নিয়মিত আয়োজন এই আয়োজনকে সামনে রেখে সারা বছর স্বপ্ন দেখেন কয়েক হাজার তরুণ-তরুণী সীমিত সামর্থ্যকে পুঁজি করেই জানুয়ারির এ উৎসবের জন্য প্রস্তুত করেন নিজেদের খ্যাতি প্রতিষ্ঠা ব্যাংক ব্যালেন্স এসব হাতে গোনা কয়েকজনেরই ভাগ্যে জোটে তবু উৎসাহে কমতি নেই উৎসবের জৌলুসও বাড়ছে বৈ কমছে না জার্মানির রাজধানী বার্লিন এখন কমপক্ষে ৮০০ তরুণ ফ্যাশন ডিজাইনারের আবাস তাঁরাই বার্লিন ফ্যাশন উইক -এর প্রাণ ফ্যাশনের এই বার্ষিক উৎসবকে সফল করতে জার্মান সরকারও বেশ উদ্যোগী প্রতি বছর এই ফ্যাশন সপ্তাহকে কেন্দ্র করে আয় হয় প্রায় ২৫০ কোটি ইউরো এমন আয়োজনকে সরকার পৃষ্ঠপোশকতা না দিয়ে পারে ববি কোলাডে কার্লোটা ভিল্ডেসহ অনেক তরুণ ফ্যাশন ডিজাইনার এবারও উৎসবে এসেছেন নিজেদের ডিজাইন করা পোশাকের অভিনবত্বে দর্শক ক্রেতাদের মুগ্ধ করতে তাঁদের সামনে দুটি পথ খোলা একদিকে হতাশা অন্যদিকে আশার আলো একদিকে সিসি ওয়াসাবি ম্যাকুয়ার মতো ডিজাইনার স্বপ্ন আপাতত বিফলে যাওয়ায় যাঁরা দেউলিয়া হয়েছেন অন্যদিকে লালা বার্লিন কিংবা কাভিয়ার গোশের মতো সফল খ্যাতিমান যাঁদের ডিজাইন করা পোশাক প্রায় নিয়মিতই পরেন রিহানা আর কেটি পেরির মতো তারকারা ববি কালাডে কার্লোটা ভিল্ডেরা স্বকীয়তা বজায় রেখে লালা বার্লিনদের মতো হবারই স্বপ্ন দেখেন